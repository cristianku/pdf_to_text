katastrofalnych	spadkach	w	latach	1929-1932,	potrzebowały	25	lat.	Poza	tym,	jeśli
inwestor	skupia	się	na	akcjach,	to	wedle	wszelkiego	prawdopodobieństwa,
optymistyczne	wzrosty	albo	zniechęcające	spadki	zdezorientują	go.	Zwłaszcza
w	sytuacjach,	w	których	jego	rozumowanie	opiera	się	ściśle	na	oczekiwaniach
dalszej	inflacji.	Wtedy,	gdy	nadchodzi	hossa,	nie	traktuje	wzrostów	cen	jako
niebezpiecznego	sygnału	nieuchronnych	spadków,	ani	jako	szansy	na	zrealizowanie
sowitych	zysków.	Są	dla	niego	potwierdzeniem	hipotezy	o	inflacji	oraz	powodem
kupna	akcji	bez	względu	na	aktualnie	wysoki	poziom	cen,	czy	niską	dywidendę.	To
może	doprowadzić	do	łez.
Zabezpieczenia	przed	inflacją.	Alternatywy	do	akcji
Na	całym	świecie,	gdy	ludzie	przestawali	ufać	własnej	walucie,	postępowali	według
takiego	samego	schematu	–	kupowali	i	przechowywali	złoto.	Na	szczęście	dla
obywateli	amerykańskich,	takie	postępowanie	od	1935	roku	jest	niezgodne
z	prawem.	W	ciągu	minionych	35	lat,	do	początku	1972	roku,	cena	złota	na	wolnym
rynku	wzrosła	z	35	do	48	dolarów	za	uncję,	a	więc	zaledwie	o	35%.	Jednocześnie,
w	ciągu	całego	tego	okresu,	posiadacz	złota	nie	uzyskiwał	ze	swego	kapitału
żadnego	rocznego	dochodu,	a	tylko	ponosił	pewne	koszty	przechowywania.
Zrobiłby	więc	ze	swych	pieniędzy	znacznie	lepszy	użytek,	wpłacające	je,	mimo
ogólnego	wzrostu	poziomu	cen,	na	oprocentowane	konto	oszczędnościowe.
Złoto	prawie	w	ogóle	nie	zabezpiecza	przed	spadkiem	siły	nabywczej	dolara,
i	dlatego	rodzą	się	poważne	wątpliwości,	czy	lokowanie	pieniędzy	„w	towarach”
może	uchronić	zwyczajnego	inwestora	przed	inflacją
50
.	Tylko	niewiele	z	nich
osiągnęło	imponujący	wzrost	wartości	rynkowej	po	upływie	lat,	na	przykład:
brylanty,	obrazy	wielkich	mistrzów,	pierwodruki	książek,	rzadkie	znaczki
pocztowe,	monety	itd.	Jednak	w	wielu,	a	nawet	w	większości,	wymienionych
przykładów,	ceny	zawierają	pewien	element	sztuczności,	niepewności,	a	nawet
fantazji.	Trudno	uznać,	wyłożenie	67	500	dolarów	za	srebrnego	dolara	z	1804	roku
(notabene	wybitego	w	innym	roku),	za	„operację	inwestycyjną”.
4
	Przyznajemy
jednak,	że	nie	posiedliśmy	głębszej	wiedzy	w	tej	dziedzinie.
Bardzo	długo,	za	pewną	inwestycję	długoterminową,	dobrze	zabezpieczoną
przed	inflacją,	uchodził	zakup	nieruchomości.	Niestety,	również	ceny
nieruchomości	w	dużym	zakresie	podlegają	wahaniom.	Można	popełnić	poważne
błędy	przy	wyborze	lokalizacji,	ustalaniu	ceny	itp.	Narażeni	jesteśmy	też	na	sztuczki
sprzedawców.	Poza	tym,	dywersyfikacja	nie	jest	najlepszym	wyjściem	dla	inwestora
o	skromnych	środkach	–	nie	licząc	różnych	form	współwłasności
i	niebezpiecznego	zakupu	nowo	emitowanych	papierów	(co	niewiele	różni	się	od
posiadania	zwykłych	akcji).	To	również	nie	nasza	dziedzina.	Możemy	powiedziećinwestorowi	tylko	tyle:	„Zanim	w	coś	wejdziesz,	przekonaj	się,	że	to	dla	ciebie”.
Wniosek
Oczywiście	wracamy	do	polityki	zalecanej	w	poprzednim	rozdziale.	Z	powodu
niepewnej	przyszłości,	inwestor	nie	może	pozwolić	sobie	na	wkładanie	wszystkich
środków	do	jednego	koszyka	–	ani	do	koszyka	obligacji,	mimo	ostatnio	ich
bezprecedensowo	wysokiego	oprocentowania,	ani	do	koszyka	akcji,	mimo
perspektywy	dalszej	inflacji.
Im	bardziej	inwestor	zależy	od	swego	portfela	i	uzyskiwanych	z	niego
dochodów,	tym	ważniejsze	staje	się	dla	niego	zabezpieczenie	przed	tym,	co
nieoczekiwane	i	co	może	rozczarować.	Konserwatywny	inwestor	zawsze	dąży	do
minimalizacji	ryzyka.	Naszym	zdaniem	zakup	obligacji	spółki	telefonicznej
o	rentowności	bliskiej	7
1
/
2
%	niesie	znacznie	mniejsze	ryzyko,	niż	zakup	akcji	spółek
z	DJIA,	przy	wskaźniku	równym	900	(lub	z	innej	podobnej	listy).	Może	oczywiście
pojawić	się	inflacja	na	dużą	skalę,	przed	którą	inwestor	też	musi	się	jakoś
zabezpieczyć.	Nie	ma	żadnej	pewności,	że	akcje	wchodzące	w	skład	portfela,
w	pełni	go	przed	nią	zabezpieczą,	niemniej	jednak,	stanowią	one	lepsze
zabezpieczenie	niż	obligacje.
W	wydaniu	z	roku	1965	(str.	97)	pisaliśmy	na	ten	temat,	a	teraz	powtarzamy:
Czytelnik	musi	wiedzieć,	że	akcje	na	tym	poziomie	cen	(892	dla	akcji	z	DJIA),	nie	budzą	w	nas	żadnego
entuzjazmu.	Z	wymienionych	wcześniej	powodów	czujemy,	że	defensywny	inwestor	nie	może	sobie
pozwolić	na	to,	aby	wyraźna	część	jego	portfela	nie	składała	się	z	akcji,	nawet	jeśli	uważamy	takie
rozwiązanie	tylko	za	mniejsze	zło	–	większym	ryzykiem	byłoby	gromadzenie	samych	obligacji.KOMENTARZ	DO	ROZDZIAŁU	2
Amerykanie	stają	się	coraz	silniejsi.	Dwadzieścia	lat	temu,	aby	podnieść	zakupy	za	20	dolarów,	potrzeba
było	dwojga	ludzi.	Dziś	udźwignie	je	pięciolatek.
Henny	Youngman
Inflacja?	A	kto	by	się	nią	przejmował?
Przecież	roczny	wzrost	cen	towarów	i	usług	w	latach	1997-2002,	oscylował
poniżej	2,2%,	a	ekonomiści	uważają	nawet,	że	ten	i	tak	niski	wskaźnik,	może	być
przesadzony
51
	(pomyślmy	na	przykład	o	spadających	cenach	komputerów
i	elektroniki	domowego	użytku,	a	także	o	wzroście	jakości	wielu	towarów,	który
świadczy	o	tym,	że	konsumenci	otrzymują	za	swoje	pieniądze	więcej	wartości
dodanej).	W	ostatnich	latach,	rzeczywisty	wskaźnik	inflacji	w	USA,	wynosił
prawdopodobnie	około	1%	rocznie,	co	jest	wartością	tak	znikomą,	że	niektórzy
specjaliści	ogłosili	nawet	„śmierć	inflacji”.
52
Iluzoryczne	pieniądze
Istnieje	jeszcze	jeden	powód,	dla	którego	inwestorzy	lekceważą	inflację,
a	psychologowie	nazywają	ją	„iluzorycznymi	pieniędzmi”.	Jeśli	wzrost	wynosi	2%
w	skali	rocznej,	przy	inflacji	na	poziomie	4%,	człowiek	czuje	się	znacznie	lepiej
niż	wtedy,	gdy	traci	2%	przy	inflacji	zerowej.	Ale	w	obu	przypadkach,	zmiana	płac
prowadzi	do	identycznej	pozycji	–	straty	2%	po
uwzględnieniu	inflacji.	Dopóki	więc	
nominalna
	zmiana	jest	na	lepsze,
postrzegamy	ją	jako	coś	dobrego…	nawet	jeśli	realnie	(po	uwzględnieniu	inflacji),
wychodzi	na	gorsze.	Poza	tym,	każda	zmiana	dotycząca	własnej	pensji,	jest
wyraźniejsza	niż	ogólna	zmiana	cen	w	całej	gospodarce.
53
	Podobnie	dzieje	się
z	inwestorami.	Byli	zachwyceni,	gdy	zarobili	w	1980	roku	11%	na	bankowych
certyfikatach	depozytowych,	i	gorzko	zawiedzeni	w	2003	roku,	gdy	ich	zarobki
wyniosły	około	2%,	chociaż	w	pierwszym	przypadku	tracili	pieniądze	z	powodu
inflacji,	a	w	drugim	zyskiwali.	Informacje	o	nominalnych	zyskach	banki	publikują
w	ogłoszeniach	i	umieszczają	w	swoich	witrynach	okiennych,	bo	duże	liczby
wpływają	na	nas	pozytywnie.	Ale	inflacja	potajemnie	je	zaniża.	Pozbawia	nasbogactwa.	Właśnie	dlatego,	tak	łatwo	ją	przeoczyć.	I	dlatego	też,	jest	tak	ważnym
miernikiem	naszego	sukcesu	inwestycyjnego	–	liczy	się	nie	tylko	to,	ile
zarobiliśmy,	ale	także	to,	ile	nam	zostanie	po	uwzględnieniu	inflacji.
Inteligentny	inwestor	musi	więc	strzec	się	niespodziewanych	i	lekceważonych
aspektów	inflacji.	Z	co	najmniej	trzech	powodów	nie	wolno	zakładać,	że	„inflacja
umarła”:
•	W	latach	1973-1982	Stany	Zjednoczone	przeżyły,	jeden	z	najdotkliwszych
w	dziejach,	atak	inflacji.	Zgodnie	z	Indeksem	Cen	Detalicznych,	ceny	uległy	wtedy
podwojeniu,	a	roczna	stopa	wzrostu	wynosiła	prawie	9%.	W	samym	1979	roku
inflacja	szalała	na	poziomie	13,3%,	paraliżując	gospodarkę	i	prowadząc	do	tak
zwanej	„stagflacji”.	Wielu	komentatorów	podważało	zdolność	Ameryki	do
konkurowania	na	globalnym	rynku.
54
	Towary	i	usługi	wyceniane	na	początku	1973
roku	na	100	dolarów,	pod	koniec	1982	roku	kosztowały	230	dolarów,	co	skurczyło
wartość	dolara	do	45	centów.	Nikt,	kto	to	przeżył,	nie	będzie	drwił	ze	zubożenia.
Nikt	rozważny	nie	zaniedba	zabezpieczenia	się	przed	ryzykiem,	pamiętając,	że	znów
może	dojść	do	czegoś	takiego.
•	Od	1960	roku,	69%	krajów	z	gospodarką	rynkową,	miało	co	najmniej	jeden
rok,	kiedy	stopa	inflacji	sięgnęła	25%.	W	tych	okresach	siła	nabywcza	inwestorów
zmalała	średnio	o	53%.
55
	Szaleństwem	byłoby	nie	mieć	nadziei,	że	Ameryka	jest
w	pewien	sposób	uodporniona	na	takie	katastrofy.
Ale	jeszcze	większym	szaleństwem	byłoby	założenie,	że	tutaj	nigdy	do	tego	nie
dojdzie.
56
•	Podnoszenie	cen	pozwoliło	spłacać	Wujowi	Samowi	długi	dolarowe,	które
dzięki	inflacji	potaniały.	Zupełne	zlikwidowanie	inflacji,	byłoby	wbrew
egoistycznym	interesom	każdego	rządu,	który	przecież	regularnie	pożycza
pieniądze.
57
Asekuracja	połowiczna
Co	zatem	inteligentny	inwestor	może	zrobić,	aby	bronić	się	przed	inflacją?	Typowa
odpowiedź	brzmiałaby:	„kupować	akcje”.	Ale	jak	to	zwykle	z	uniwersalnymi
odpowiedziami	bywa,	nie	do	końca	są	prawdziwe.
Ilustracja	2.1.	prezentuje	dane	z	lat	1926-2002	dotyczące	relacji	między	inflacją
a	cenami	akcji.
Jak	widać,	w	latach	spadku	cen	towarów	konsumpcyjnych	i	usług,	po	lewej
stronie	wykresu,	rentowność	akcji	była	przerażająca	–	ich	ceny	traciły	aż	do	43%
wartości.
58
	Gdy	inflacja	wzrosła	powyżej	6%,	akcje	również	nie	zachowywały	się
korzystnie.	W	sześciu	z	14	lat,	w	których	inflacja	przekroczyła	6%,	giełda	papierów
wartościowych	przynosiła	straty.	Średnia	rentowność	w	tych	14	latach	wynosiłamarne	2,6%.
Łagodna	inflacja	pozwala	przedsiębiorstwom	przerzucać	na	klientów	rosnące
koszty	swoich	surowców.	Wysoka	–	sieje	spustoszenie,	zmuszając	odbiorców	do
rezygnacji	z	części	zakupów,	i	prowadząc	do	osłabienia	całej	gospodarki.
Dane	historyczne	jasno	pokazują,	że	odkąd	w	1926	roku	zaczęto	gromadzić
dokładne	dane	na	temat	giełdy,	były	64	okresy	pięcioletnie	(1926-1930,
Ilustracja	2.1.	Jak	fundusze	asekuracyjne	radzą	sobie	z	inflacją?
Wykres	przedstawia	inflację	i	stopę	zwrotu	akcji	w	każdym	roku	pomiędzy	1926	a	2002.	Lata	nie	są	ułożone
chronologicznie,	ale	od	najniższej	rocznej	stopy	inflacji	do	najwyższej.	Gdy	inflacja	jest	niska	(z	lewej	strony),
akcje	wypadają	słabo.	Gdy	inflacja	jest	umiarkowana,	jak	przez	większość	lat	w	tym	okresie,	akcje	miały	się	na
ogół	dobrze.	Natomiast	gdy	inflacja	szalała	na	bardzo	wysokim	poziomie	(z	prawej),	akcje	zachowywały	się
kapryśnie	i	czasami	spadały	przynajmniej	o	10%.
Źródło:	Ibbotson	Associates.
1927-1931,	1928-1932	i	tak	dalej,	aż	do	1998-2002).	W	50	z	nich	(czyli	przez
78%	czasu)	ceny	akcji	rosły	szybciej	niż	inflacja.
59
	To	wynik	imponujący,	ale	nie
doskonały.	Oznacza	bowiem,	że	w	ciągu	jednej	piątej	czasu,	ceny	akcji	rosną
wolniej	niż	inflacja.
Dwa	skróty	na	ratunek