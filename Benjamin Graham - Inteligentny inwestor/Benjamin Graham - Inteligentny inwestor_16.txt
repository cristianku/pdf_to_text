spadły	do	7%,	chociaż	inwestorzy	mogli	kupować	po	cenach	niemal	o	50%
niższych	niż	w	2002	roku.
70
•	Zgodnie	z	niedawnymi	wyliczeniami	Wall	Street,	ten	nadmiar	optymizmu
w	kwestii	zyskowności	planów	emerytalnych	w	latach	2002-2004,	kosztował	firmy
z	S&P	500,	co	najmniej	32	mld	dolarów.
Chociaż	wszyscy	inwestorzy	wiedzą	o	tym,	że	trzeba	kupować	tanio	i	sprzedawać
drogo,	często	w	praktyce	postępują	odwrotnie.	W	tym	rozdziale	Graham	wprost
ostrzega:	„działa	reguła	przeciwieństwy”	–	im	bardziej	entuzjastycznie	inwestorzy
podchodzą	do	długiej	perspektywy	zachowań	cen	akcji,	tym	większa	pewność,	że
mylą	się	w	szacunkach	mniej	perspektywicznych.	24	marca	2000	roku	łączna
wartość	amerykańskich	akcji	giełdowych	osiągnęła	rekord	14,75	tryliona	dolarów.
Zaledwie	30	miesięcy	później,	9	października	2002	roku,	suma	ta	wynosiła	7,34
tryliona	dolarów	czyli	o	50,2%	mniej,	a	zatem	strata	osiągnęła	7,41	tryliona
dolarów.	Wtedy	wielu	giełdowych	specjalistów	ogłosiło	bessę	i	prognozowało
zerowe,	a	nawet	ujemne	zyski	z	akcji	przez	najbliższe	lata	lub	dziesięciolecia.
W	tym	momencie	Graham	zadałby	jedno	proste	pytanie:	„Biorąc	pod	uwagę	fakt,
że	gdy	poprzednim	razem	«eksperci»	byli	co	do	czegoś	zgodni	i	sromotnie	się
pomylili,	to	dlaczego,	u	licha,	inteligentny	inwestor	miałby	im	wierzyć	teraz?”.
I	co	dalej?
Lepiej	zapomnijmy	o	szumie	informacyjnym	i	spróbujmy	zastanowić	się	nad
przyszłymi	zyskami	tak,	jak	zastanawiałby	się	Benjamin	Graham.	Zachowanie	akcji
giełdowych	zależy	od	trzech	czynników:
•	rzeczywistego	wzrostu	(wzrostu	zysków	i	dywidend	w	spółkach),
•	wzrostu	inflacyjnego	(ogólnego	wzrostu	cen	w	całej	gospodarce),
•	wzrostu	(lub	spadku)	spekulacyjnego	(wzrostu	i	spadku	zależnego	od
społecznego	popytu	na	akcje).
W	dłuższym	czasie,	roczny	wzrost	zysków	firm	w	przeliczeniu	na	akcję,	wynosił
średnio	1,5%	do	2%	(bez	uwzględnienia	inflacji)
71
.	Na	początku	2003	roku	inflacja
oscylowała	wokół	2,4%	rocznie,	a	średnia	dywidenda	wynosiła	1,9%.	A	zatem:
1,5%	do	2%
+2,4%
+1,9%
=	5,8%	do	6,3%
Oznacza	to,	że	w	dłuższym	czasie	można	było	spodziewać	się	z	akcji	średniookoło	6%	zysku	(4%	po	uwzględnieniu	inflacji).	Gdyby	inwestorzy	znów	stali	się
chciwi,	i	znów	zaczęli	brać	akcje	pod	uwagę,	to	chwilowa	gorączka	spekulacyjna
wywindowałaby	zyski	jeszcze	wyżej.	Ale	jeśli	inwestorzy	byliby	zastraszeni,	jak
w	latach	30.	albo	70.,	zyski	spadłyby	(tak	działo	się	w	2003	roku).
Profesor	finansów	z	Uniwersytetu	Yale,	Robert	Shiller,	twierdzi,	że	do	przyjęcia
metody	wyceny	inspirował	go	Graham.	Shiller	porównuje	aktualne	ceny	z	indeksu
Standard	and	Poor's	500,	ze	średnimi	zyskami	spółek	w	ostatnich	10	latach	(po
uwzględnieniu	inflacji).	W	oparciu	o	te	historyczne	dane,	wskaźnik	Shillera
pokazuje,	że	po	osiągnięciu	wartości	20,	rentowność	akcji	spółek	giełdowych
spada.	Natomiast,	jeśli	wskaźnik	schodzi	poniżej	10,	zwykle	akcje	przynoszą
przyzwoite	zyski.	Na	początku	2003	roku,	zgodnie	z	wyliczeniami	Shillera,	akcje
były	wycenione	22,8	razy	powyżej	średnich	zysków	(pomniejszonych	o	inflację)
z	minionego	dziesięciolecia.	A	zatem	nadal	znajdowały	się	w	niebezpiecznej	strefie,
ale	znacznie	spadły	od	grudnia	1999	roku,	kiedy	to	plasowały	się	na	poziomie	44,2.
W	jaki	sposób	giełda	zachowywała	się	dawniej,	gdy	ceny	osiągały	poziomy
podobne	do	obecnych?	Tabela	3.1.	pokazuje	minione	okresy,	w	których	ceny	akcji
były	podobne,	a	także,	w	jaki	sposób	zachowywały	się	przez	kolejnych	10	lat.
Ilustracja	3.1.
Rok
Wskaźnik	cena/zysk
Całkowita	stopa	zwrotu	w	kolejnych	10	latach
1898
21,4
9,2
1900
20,7
7,1
1901
21,7
5,9
1905
19,6
5,0
1929
22,0
–	0,1
1936
21,1
4,4
1955
18,9
11,1
1959
18,6
7,8
1961
22,0
7,1
1962
18,6
9,9
1963
21,0
6,0
1964
22,8
1,2
1965
23,7
3,3
1966
19,7
6,6
1967
21,8
3,6
1968
22,3
3,2
1972
18,6
6,7
1992
20,4
9,3
Średnia
20,8
6,0
Źródła:	
http://aida.econ.yale.edu/~shiller/data/ie_data.htm
;	Jack	Wilson	i	Charles	Jones,	
An	Analysis	of	the	S&P	500	Index	and	Cowles	Extensions:	Price	Index	and	Stock
Returns,	1870-1999,	The	Journal	of	Business
,	tom.	75,	nr	3,	lipiec	2002,	str.	527-529;	Ibbotson	Associates.
Uwaga:	Wskaźniki	cena	zysk	z	wyliczeń	Shillera	(średnia	z	realnych	zysków	w	ostatnich	10	latach	spółek	S&P
500	podzielona	przez	wartość	indeksu	31	grudnia).	Suma	zysku	to	nominalna	średnia	roczna.
A	zatem,	na	podstawie	historycznych	wycen,	podobnych	do	tych	z	2003	roku,
można	stwierdzić,	że	w	kolejnych	10	latach	ceny	akcji	miewały	się	czasami	dobrze,
czasami	źle,	a	przez	resztę	czasu	niejednoznacznie.	Moim	zdaniem,	zawsze
konserwatywny	Graham,	uśredniłby	minimalne	i	maksymalne	zyski	z	przeszłości,
i	prognozował	na	najbliższe	10	lat,	że	akcje	będą	zarabiać	około	6%	rocznie,	czyli
4%	po	uwzględnieniu	inflacji	(co	ciekawe,	taka	prognoza	pasuje	do	szacunków,
które	otrzymaliśmy	wcześniej,	z	zestawienia	realnego	wzrostu,	wzrostu	inflacji
i	wzrostu	spekulacyjnego).	W	porównaniu	do	lat	90.	XX	wieku,	6%	to	ogromna
ostrożność.	Jednak	i	tak	są	to	przewidywania	śmielsze	niż	zyski	z	obligacji	–
dostateczny	powód,	aby	inwestorzy,	część	swojego	zdywersyfikowanego	portfela,
przeznaczyli	na	akcje.
Ale	podejście	Grahama	uczy	nas	czegoś	jeszcze.	Przewidując	przyszłe	zyski
z	akcji,	tylko	jednego	można	być	stuprocentowo	pewnym	–	twoje	prognozy	okażą
się	nieprawdziwe.	Przeszłość	uczy	nas	jedynie	tego,	że	przyszłość	zawsze
zaskakuje.	Zawsze!	A	ukoronowaniem	tego	prawa	dziejów	finansowych	jest	fakt,	że
giełda	najdotkliwiej	doświadcza	tych,	którzy	są	najpewniejsi	swoich	prognoz	na
przyszłość.	Podchodząc	z	ostrożnością	do	swoich	zdolności	prognostycznych,	tak
jak	Graham,	nie	ryzykujesz	zbyt	wiele,	jeśli	w	przyszłości	okazuje	się,	że	nie
miałeś	racji.
A	zatem	powinieneś	ograniczać	swoje	oczekiwania,	ale	nie	tracić	przy	tym	ducha.
Inteligentny	inwestor	zawsze	ma	nadzieję,	bo…	tak	ma	być.	W	świecie	finansów,	im
przyszłość	wygląda	gorzej,	tym	okazuje	się	lepsza.	Pewien	cynik	powiedział	kiedyś
G.	K.	Chestertonowi,	brytyjskiemu	eseiście	i	powieściopisarzowi:	„Błogosławiony,
kto	niczego	nie	oczekuje,	bo	nic	go	nie	rozczaruje”.	A	Chesterton	zmodyfikował	te
słowa:	„Błogosławiony,	kto	niczego	nie	oczekuje,	bo	wszystko	będzie	go	cieszyć”.ROZDZIAŁ	
4
Ogólna	polityka	portfela:	inwestor	defensywny
Zazwyczaj	o	wyróżnikach	portfela	inwestycyjnego	decyduje	sytuacja	i	cechy
typowe	dla	jego	właściciela	lub	właścicieli.	Z	jednej	strony,	mieliśmy	banki
oszczędnościowe,	firmy	ubezpieczeniowe	i	tak	zwane	prawne	fundusze
powiernicze.	W	poprzednim	pokoleniu	w	wielu	stanach	ich	inwestycje,	zgodnie
z	prawem,	musiały	ograniczać	się	do	najlepszych	obligacji,	a	czasami	także	do
najlepszych	akcji	uprzywilejowanych.	Z	drugiej	strony,	mamy	dobrze	sytuowanego
i	doświadczonego	biznesmena,	który	umieszcza	różne	obligacje	i	akcje	na	swojej
liście	papierów	wartościowych	tylko	wtedy,	gdy	uważa	je	za	atrakcyjne.
Istnieje	stara,	mądra	zasada,	że	inwestorzy,	którzy	nie	mogą	pozwolić	sobie	na
podejmowanie	ryzyka,	powinni	zadowalać	się	stosunkowo	niskim	zwrotem
z	zainwestowanych	środków.	Na	tej	podstawie	wytworzyło	się	ogólne	przekonanie,
że	inwestor	powinien	stawiać	sobie	za	cel	taką	stopę	zwrotu,	jaka	jest	w	mniejszym
lub	większym	stopniu	powiązana	z	ryzykiem,	na	które	jest	przygotowany.	My	mamy
inne	zdanie.	Oczekiwana	stopa	zwrotu	powinna	zależeć	raczej	od	nakładu	wysiłku
intelektualnego,	jaki	inwestor	potrafi	i	chce	wnieść	w	realizację	planu
inwestycyjnego.	Bierny	inwestor,	który	pragnie	bezpieczeństwa	i	beztroski,	osiąga
minimalną	rentowność.	Na	maksymalną	może	liczyć	czujny	i	przedsiębiorczy
inwestor,	który	wkłada	w	operowanie	papierami	wartościowymi	całą	swoją
inteligencję	i	wszystkie	umiejętności.	W	wydaniu	z	roku	1965	zauważyliśmy,	że	„w
wielu	przypadkach	okazyjny	zakup	papieru	wartościowego,	który	stwarza	szansę
wielkiego	zysku,	może	realnie	wiązać	się	z	mniejszym	ryzykiem,	niż	zwyczajny
zakup	obligacji	przynoszących	około	4
1
/
2
%	zwrotu”.	W	opinii	tej	było	więcej
prawdy,	niż	nam	się	wydawało,	ponieważ	w	kolejnych	latach,	z	powodu	wzrostu
stóp	procentowych,	nawet	najlepsze	obligacje	długoterminowe	utraciły	sporą	część
wartości	rynkowej.
Podstawowy	problem	z	alokacją	kapitału	między	akcje
i	obligacjeW	skrótowej	formie	przedstawiliśmy	już	politykę	portfela	inwestora
defensywnego.
72
	Powinien	on	podzielić	pieniądze	między	najlepsze	obligacje
i	najlepsze	akcje.
Przedstawiliśmy	też	zasadę,	w	myśl	której	inwestor	nigdy	nie	powinien	posiadać
mniej	niż	25%,	a	więcej	niż	75%	w	akcjach,	i	więcej	niż	75%,	a	mniej	niż	25%
w	obligacjach.	Stąd	wniosek,	że	standardowo	należy	dokonywać	podziału	po	równo
–	połowa	pieniędzy	w	akcje	i	połowa	w	obligacje.	Tradycyjnie,	powodem	do
powiększania	udziału	akcji	w	portfelu,	jest	„okazyjny”	poziom	cen	kształtowany
przez	przedłużającą	się	bessę.	I	odwrotnie	–	gdy	w	ocenie	inwestora	poziom	cen
giełdowych	staje	się	niebezpiecznie	wysoki,	mądrzej	byłoby	zmniejszyć	udział
akcji	do	poniżej	50%	portfela.
Łatwo	wygłaszać	takie	podręcznikowe	sentencje,	lecz	trudno	się	nimi	kierować,
ponieważ	stoją	w	sprzeczności	z	tymi	samymi	skłonnościami	natury	ludzkiej,	które
powodują	bessy	i	hossy.	Jest	sprzecznością	samą	w	sobie,	sugerowanie
przeciętnemu	akcjonariuszowi,	że	słuszna	jest	polityka	odchudzania	portfela,	gdy
ceny	giełdowe	przekraczają	pewien	poziom,	i	poszerzania	go,	gdy	ceny	spadają
poniżej	pewnego	pułapu.	Właśnie	dlatego,	że	przeciętny	człowiek	działa	–	bo
widocznie	musi	–	całkiem	odwrotnie,	w	przeszłości	obserwowaliśmy	ogromne
wzrosty	i	spadki	cen	rynkowych,	a	w	przyszłości	–	autor	jest	o	tym	przekonany	–
najprawdopodobniej	również	będziemy	świadkami	takich	zdarzeń.
Gdyby	podział	na	operacje	inwestycyjne	i	spekulacyjne,	był	dziś	równie	jasny	jak
dawniej,	moglibyśmy	wyobrażać	sobie	inwestorów	jako	grupę	inteligentnych
i	doświadczonych	ludzi,	którzy	nieroztropnym	i	nieszczęsnym	spekulantom,
sprzedają	papiery	po	wysokich	cenach,	a	potem	odkupują	po	niskich.	W	dawnych
czasach,	podobny	obraz	mógłby	być	bliski	prawdy,	jednak	trudno	dopasować	go	do
realiów	finansowych	po	1949	roku.	Nie	ma	przesłanek	sugerujących,	że	w	ten
sposób	wyglądały	operacje	profesjonalnych	funduszy	inwestycyjnych.	Udział	akcji
w	portfelach	dwóch	podstawowych	rodzajów	funduszy	–	„zrównoważonych”
i	„akcyjnych”	–	zmieniał	się	z	roku	na	rok	tylko	nieznacznie.	Ich	transakcje
ukierunkowane	były	głównie	na	próby	przerzucania	się	z	papierów	mniej
atrakcyjnych	na	bardziej	atrakcyjne.
Skoro	stare	ograniczenia	giełdowe	przestały	istnieć,	o	czym	jesteśmy	od	dawna
przekonani,	a	nowe	jeszcze	się	nie	wytworzyły,	to	nie	możemy	przedstawić
inwestorowi	żadnych	jednoznacznych	reguł,	według	których	miałby	zmniejszać
pakiet	akcji	do	minimalnego	poziomu	25%	wartości	portfela,	a	następnie
powiększać	go	do	poziomu	maksymalnego	–	75%	wartości	portfela.	Możemy
namawiać,	aby	generalnie	nie	lokował	w	akcjach	więcej	niż	połowy	pieniędzy,
chyba	że	ma	ogromne	zaufanie	do	pozycji	swoich	akcji	i	jest	pewien,	że	w	spokoju
ducha	będzie	mógł	przetrzymać	spadek	cen	giełdowych	porównywalny	z	tym,	do
którego	doszło	w	latach	1969-1970.	Według	nas,	przy	cenach	z	początku	1972	roku,