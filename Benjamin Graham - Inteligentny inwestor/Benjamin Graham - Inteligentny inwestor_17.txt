trudno	byłoby	uzasadnić	tak	wielkie	zaufanie.	Na	razie	zalecamy	więc,	aby	udział
akcji	w	ogólnej	wartości	portfela	nie	wynosił	powyżej	50%.	Ale	równie	trudno
byłoby	doradzać,	aby	udział	ten	obniżyć	znacznie	poniżej	50%.	Chyba,	że	sam
inwestor	czuje	się	zaniepokojony	obecnym	poziomem	cen	giełdowych	i	będzie
zadowolony,	jeśli	udział	w	przyszłych	ewentualnych	wzrostach	obejmie	tylko,
powiedzmy,	25%	jego	zainwestowanego	kapitału.
To	skłania	do	polecenia	większości	czytelnikom,	pozornie	nieco	zbyt
uproszczonej,	reguły	„pół	na	pół”,	czyli	utrzymywania	równego	podziału	między
akcje	i	obligacje	tak	długo,	jak	jest	to	praktycznie	uzasadnione.	Gdy	wzrost
poziomu	cen	giełdowych	sprawia,	że	pakiet	akcji	osiąga,	powiedzmy,	55%	wartości
portfela,	to	należy	przywrócić	równowagę,	sprzedając	jedną	jedenastą	akcji,
a	uzyskany	kapitał	przeznaczyć	na	obligacje.	I	odwrotnie	–	gdy	wartość	pakietu
akcji	spada	do	45%	wartości	całego	portfela,	trzeba	jedną	jedenastą	funduszy
ulokowanych	w	obligacjach	przeznaczyć	na	zakup	akcji.
Po	1937	roku,	przez	wiele	lat,	nieco	podobny	plan	inwestycyjny	realizował	Yale
University,	z	tym	że	w	akcjach	lokował	tylko	35%	całości	kapitału.	Jednak,	na
początku	lat	50.,	zrezygnował	z	tej	słynnej	kiedyś	reguły	i	w	1969	roku	akcje	(w
tym	część	zamiennych)	stanowiły	61%	jego	portfela	(w	tym	samym	czasie	60,3%
pochodzących	z	darowizn	funduszy	71	podobnych	instytucji,	o	łącznej	wartości	7,6
mld	dolarów,	było	ulokowanych	w	akcjach).	Przykład	Yale	ilustruje,	jak	niszczący
wpływ	miał	wzrost	cen	giełdowych	na	tę	popularną	kiedyś	regułę	inwestycyjną.
Mimo	to,	wyrażamy	przekonanie,	że	nasza	wersja	„pół	na	pół”	jest	dla
defensywnego	inwestora	podejściem	rozsądnym.	Prawidłowo	go	ukierunkowuje,
jest	niezwykle	prosta,	daje	poczucie,	że	wykonuje	on	pewne	posunięcia
w	odpowiedzi	na	sytuację	giełdową,	a	co	najważniejsze,	powstrzymuje	go	przed
zbytnim	angażowaniem	w	akcje,	gdy	ceny	giełdowe	zaczynają	rosnąć	do
niebezpiecznych	pułapów.
Ponadto,	inwestor	naprawdę	konserwatywny	będzie	zadowolony	z	zysków,	które
przyniesie	mu	wzrost	wartości	połowy	portfela,	a	gdy	dojdzie	do	silnych	spadków,
będzie	mógł	się	pocieszać,	że	i	tak	skończył	znacznie	lepiej,	niż	wielu	jego	bardziej
śmiałych	kolegów.
O	ile	proponowany	przez	nas	podział	„pół	na	pół”	jest	niewątpliwie
najprostszym	„uniwersalnym	narzędziem”,	jakie	da	się	wymyślić,	o	tyle	może
okazać	się	nienajlepszy	pod	względem	osiąganych	wyników	(oczywiście	żadna
metoda,	mechaniczna	czy	nie	mechaniczna,	nie	daje	gwarancji,	że	zadziała	lepiej	od
innych).	Znacznie	wyższy	dzisiaj	poziom	dochodów	z	dobrych	obligacji	niż
z	dobrych	akcji,	stanowi	silny	argument,	przemawiający	na	korzyść	zwiększania
udziału	obligacji	w	portfelu.	Dlatego	decyzja,	czy	trzymać	w	akcjach	50%	czy
mniej,	zależy	w	dużej	mierze	od	temperamentu	i	postawy	samego	inwestora.	Jeżeli
potrafi	z	zimną	krwią	wystawiać	się	na	ryzyko,	może	ograniczyć	udział	akcjiw	portfelu	nawet	do	25%,	z	myślą	o	odczekaniu	przed	powrotem	do	podziału	„pół
na	pół”	aż	do	momentu,	gdy	zysk	z	dywidend	akcji	z	indeksu	DJIA	wyniesie,
powiedzmy,	dwie	trzecie	zysku	z	obligacji.	Obecnie	indeks	DJIA	plasuje	się	na
poziomie	900,	a	dywidenda	wynosi	36	dolarów	na	akcję,	więc	albo	opodatkowane
zyski	z	obligacji	powinny	spaść	z	7,5%	do	5,5%	przy	takich	samych	zyskach
z	najlepszych	akcji,	albo	indeks	DJIA	powinien	spaść	do	poziomu	660,	bez	spadku
zyskowności	obligacji	ani	wzrostu	dywidend	z	akcji.	Ten	sam	„punkt	zakupu”	dadzą
także	inne	kombinacje	tych	zmian.	Taki	program	inwestycyjny	nie	przysparza	wielu
komplikacji.	Najtrudniejsze	jest	tylko	przyjęcie	go	i	wytrwanie	w	nim.	Ale	może
okazać	się	nieco	zbyt	konserwatywny.
Pakiet	obligacji
Wybór	papierów	do	pakietu	obligacji	wiąże	się	z	dwoma	pytaniami.	Kupić
obligacje	opodatkowane	czy	nie	opodatkowane?	Długoterminowe	czy
krótkoterminowe?	Decyzja	odnośnie	opodatkowania	wynika	z	arytmetyki	i	zależy
od	różnic	w	oprocentowaniu	oraz	od	progu	podatkowego	inwestora.	W	styczniu
1972	roku,	wśród	obligacji	z	dwudziestoletnim	terminem	wykupu	można	było
wybierać	między	oprocentowaniem	na	przykład	7
1
/
2
%	dla	obligacji	spółek	z	oceną
Aa,	oraz	5,3%	dla	najlepszych	obligacji	wolnych	od	podatku	(wszystkie	rodzaje
obligacji	z	nie	opodatkowanym	zyskiem	określa	się	mianem	„municypalnych”,
nawet	jeśli	są	to	obligacje	rządowe).	Tak	więc,	przy	tym	terminie	wykupu,	zamiana
obligacji	spółek	na	obligacje	municypalne	oznaczała	stratę	rzędu	30%.	A	gdyby
płacił	najwyższą	stawkę	podatku,	czyli	powyżej	30%,	to	wybór	obligacji
municypalnych	oznaczałby	dla	niego	oszczędność	netto.	Gdyby	jednak	płacił	mniej
niż	30%	podatku,	byłoby	odwrotnie.	Osoba	indywidualna	zaczyna	płacić	30%,	gdy
jej	dochody,	po	uwzględnieniu	potrąceń	i	ulg,	przekraczają	10	000	dolarów.	Dla
małżeństwa	stawka	ta	zaczyna	obowiązywać,	gdy	ich	łączny	dochód,	po
odliczeniach,	przekracza	20	000	dolarów.	Widać	więc	wyraźnie,	że	znaczna	część
inwestorów	więcej	zyska	na	obligacjach	municypalnych	niż	obligacjach	spółek.
Wybór	między	krótko	a	długoterminowymi	wiąże	się	z	całkiem	innym
problemem:	czy	inwestor	chce	zabezpieczyć	się	przed	możliwością	spadku	ceny
obligacji	kosztem	niższego	rocznego	zysku,	czy	utraty	szansy	na	znaczny	wzrost
wartości	inwestycji?	Naszym	zdaniem,	najlepiej	będzie	omówić	tę	kwestię
w	Rozdziale	8.,	zatytułowanym	
Inwestor	a	wahania	rynkowe.
Dawniej,	przez	wiele	lat,	dla	inwestora	kupującego	obligacje,	najrozsądniejszym
wyjściem	były	rządowe	papiery	oszczędnościowe.	Ich	bezpieczeństwo	było	i	jest
bezsporne.	Miały	wyższą	rentowność	niż	inne	najlepsze	obligacje,	opcję
wcześniejszego	wycofania	pieniędzy	i	różne	przywileje,	które	poprawiały	ichatrakcyjność.	W	poprzednich	wydaniach	książki	poświęcaliśmy	im	cały	rozdział
zatytułowany	
Rządowe	obligacje	oszczędnościowe.	Dobrodziejstwo	dla	inwestorów.
Później	wykażemy,	że	rządowe	obligacje	oszczędnościowe	nadal	mają	pewne
niepowtarzalne	zalety,	dzięki	którym	dla	każdego	indywidualnego	inwestora
stanowią	dobry	zakup.	Wydaje	nam	się,	że	dla	osoby	dysponującej	umiarkowanym
kapitałem	–	powiedzmy	takim,	z	którego	nie	więcej	niż	10	000	dolarów	może
przeznaczyć	na	obligacje	–	wciąż	jest	to	najlepszym	i	najłatwiejszym	wyjściem.
Inwestorzy	z	większymi	funduszami	mogą	chcieć	ulokować	pieniądze	w	inne
środki.
Sporządzimy	listy	najważniejszych	rodzajów	obligacji,	zasługujących	na	uwagę
inwestora,	i	pokrótce	omówimy	je,	uwzględniając	charakterystykę	ogólną,
bezpieczeństwo,	zyskowność,	cenę	giełdową,	ryzyko,	kwestie	podatku
dochodowego	i	inne	właściwości.
1.	Amerykańskie	obligacje	oszczędnościowe	serii	E	i	H.	Najpierw	przedstawimy
ich	najważniejsze	wyróżniki,	a	potem	w	skrócie	omówimy	liczne	zalety	tych
jedynych	w	swoim	rodzaju,	atrakcyjnych	i	wyjątkowo	wygodnych	instrumentów
inwestycyjnych.	Odsetki	od	obligacji	serii	H,	podobnie	jak	w	przypadku	innych
obligacji,	wypłacane	są	co	pół	roku.	Oprocentowanie	wynosi	4,29%	za	pierwszy
rok,	a	później	po	5,1%	przez	następnych	dziewięć	lat	aż	do	wykupu.	Od	obligacji
serii	E	odsetki	nie	są	wypłacane,	tylko	doliczane	do	wartości,	która	zadecyduje
o	cenie	wykupu.	Sprzedawane	są	za	75%	ceny	nominalnej,	a	po	pięciu	latach	i	10
miesiącach	od	chwili	zakupu	wykupywane	za	100%	ceny.	Jeśli	zostają	zatrzymane
do	daty	wykupu,	dają	5%	rocznie,	naliczane	co	pół	roku.	Jeśli	zostaną	odsprzedane
wcześniej,	to	za	pierwszy	rok	przyniosą	4,01%	odsetek,	a	za	każdy	następny	coraz
więcej,	aż	do	5,2%	po	okresie	czterech	lat	i	10	miesięcy.
Odsetki	od	obligacji	podlegają	federalnemu	podatkowi	dochodowemu,	ale	nie
obejmują	ich	podatki	stanowe.	W	przypadku	serii	E,	podatek	może	być,	na	życzenie
posiadacza,	płacony	co	roku,	w	miarę	doliczania	(poprzez	wzrost	ceny	wykupu)
odsetek,	albo	dopiero	po	faktycznej	odsprzedaży	obligacji.
Właściciele	obligacji	serii	E,	mogą	zamieniać	je	na	gotówkę	w	każdej	chwili
(wkrótce	po	dokonaniu	zakupu)	po	bieżącej	cenie	wykupu.	Posiadacze	obligacji
serii	H,	również	mają	prawo	do	zamiany	ich	na	gotówkę	po	wartości	nominalnej
(kosztach).	Obligacje	serii	E	można	wymieniać	na	obligacje	serii	H,	co	daje	pewne
korzyści	podatkowe.	Obligacje	zagubione,	zniszczone	lub	ukradzione,	są
wymieniane	bez	dodatkowych	kosztów.	Istnieją	pewne	ograniczenia	co	do	wielkości
rocznych	zakupów,	ale	dzięki	liberalnym	przepisom	dotyczącym	współposiadania
obligacji	przez	członków	rodziny,	inwestor	może	kupować	praktycznie	tyle,	na	ile
go	stać.
Komentarz:	
żadna	inna	inwestycja	nie	łączy	w	sobie	absolutnych	gwarancji
wypłaty	zainwestowanej	kwoty	oraz	oprocentowania,	prawa	do	zażądania	pełnegozwrotu	pieniędzy	w	dowolnym	czasie,	gwarancji	oprocentowania	równego
minimum	5%	przez	przynajmniej	10	lat.	Posiadacze	wcześniejszych	emisji	obligacji
serii	E,	mieli	prawo	do	przedłużania	ich	terminu	wykupu,	a	więc	dalszego	i	coraz
szybszego	podwyższania	wartości,	dzięki	przyrostowi	coraz	większych	rocznych
odsetek.	Znaczne	korzyści	przynosiły	również	długie	terminy	odraczania	podatku
dochodowego.	Z	naszych	obliczeń	wynika,	że	stopa	odsetek	po	odliczeniu	podatku
mogła	wzrosnąć	nawet	o	jedną	trzecią.	Natomiast	w	czasach	niskich	stóp
procentowych,	prawo	do	spieniężenia	obligacji	po	cenie	nabycia	(lub	wyższej),
dawało	nabywcom	pełne	zabezpieczenie	inwestycji	przed	spadkiem	wartości,	czego
nie	mogły	zagwarantować	inne	inwestycje.	Innymi	słowy,	mieli	możliwość
uzyskiwania	korzyści	ze	wzrostu	stóp	procentowych,	bo	mogli	bez	strat	pieniężnych
zamieniać	papiery	niskooprocentowane	na	oprocentowane	znacznie	wyżej.
Naszym	zdaniem,	unikalne	zalety,	doceniane	przez	właścicieli	obligacji
oszczędnościowych,	z	nawiązką	rekompensują	zyski	niższe	niż	w	przypadku	innych
rządowych	papierów	dłużnych.
2.	Inne	obligacje	rządowe	USA.	Ogromna	liczba	takich	papierów,	stwarza	szerokie
możliwości	wyboru	oprocentowania	i	terminów	wykupu.	Wszystkie	zapewniają
bezpieczną	wypłatę	odsetek	i	zainwestowanej	kwoty.	Podlegają	federalnym
podatkom	dochodowym,	ale	są	zwolnione	od	podatków	stanowych.	Pod	koniec
roku	1971,	emisje	długoterminowe	–	ponad	dziesięcioletnie	–	dawały	przeciętny
zysk	6,09%,	emisje	średnioterminowe	(trzy	–	do	pięcioletnich)	6,35%,
a	krótkoterminowe	6,03%.
W	1970	roku	pewną	liczbę	starszych	emisji,	można	było	kupić	ze	znacznym
rabatem.	Niektóre	z	nich	są	przyjmowane	po	wartości	nominalnej,	przy
rozliczaniach	z	podatków	od	nieruchomości.	Do	tej	kategorii	należą	na	przykład
amerykańskie	obligacje	rządowe	U.S.Treasury	3
1
/
2
	z	terminem	wykupu	w1990	roku.
W	ciągu	1970	roku	sprzedawano	je	po	60	dolarów,	a	ich	cena	na	zamkniecie	1970
roku	wyniosła	ponad	77	dolarów.
Warto	też	zwrócić	uwagę,	że	w	wielu	przypadkach	papiery	dłużne,	emitowane
przez	rząd	amerykański,	pośrednio	przynoszą	znacznie	więcej	niż	zobowiązania
bezpośrednie	z	tym	samym	terminem	wykupu.	Gdy	pisałem	te	słowa,	pojawiła	się
oferta	„certyfikatów	w	pełni	gwarantowanych	przez	sekretarza	transportu
ministerstwa	transportu	Stanów	zjednoczonych”	z	odsetkami	7,05%.
Oprocentowanie	to	jest	o	cały	punkt	procentowy	wyższe,	niż	w	przypadku
bezpośrednich	obligacji	rządowych	z	tym	samym	terminem	wykupu	(rok	1986).
Certyfikaty	były	wyemitowane	właściwie	w	imieniu	Rady	Powierniczej	Penn
Central	Transportation	Co.,	lecz	sprzedawano	je	w	oparciu	o	oświadczenie	ministra
sprawiedliwości	USA,	że	udzielona	im	gwarancja	„wiąże	się	z	ogólnym
zobowiązaniem	Stanów	zjednoczonych,	popartym	pokładaną	w	nie	wiarą
i	zaufaniem”.	Dawniej,	rząd	amerykański	przyjmował	na	siebie	całkiem	sporopodobnych	zobowiązań,	i	wszystkie	skrupulatnie	honorował.
Czytelnik	może	się	zastanawiać,	po	co	są	te	wszystkie	czary	mary,	z	pozornie
„osobistymi	gwarancjami”	sekretarza	transportu,	które	koniec	końców	oznaczają
dla	podatnika	większe	obciążenie.	Najważniejszym	powodem	pośrednich	emisji
papierów	dłużnych,	był	nałożony	przez	Kongres	limit	zadłużenia	rządowego.
Najwyraźniej,	gwarancji	udzielanych	przez	rząd	nie	uznawano	za	zadłużenie	–
semantyczny	kruczek	do	wykorzystania	przez	bystrych	inwestorów.	Taka	sytuacja
doprowadziła	do	wypuszczenia	obligacji	Urzędu	Budownictwa,	które	miały	takie
same	gwarancje	jak	obligacje	rządowe,	i	były	jedynymi	papierami	zwolnionymi
z	podatku,	a	posiadającymi	te	same	zalety	co	obligacje	rządowe…	innym	rodzajem
emisji	gwarantowanych	przez	rząd	były	New	Community	Debentures,	które	we
wrześniu	1971	roku	sprzedawano	z	oprocentowaniem	7,6%.
3.	Obligacje	stanowe	i	municypalne.	Nie	obejmuje	ich	podatek	federalny.	Zazwyczaj
są	zwolnione	także	z	podatku	stanowego	w	stanie,	który	je	wyemitował,	ale	nigdzie
więcej.	Są	to	albo	obligacje	jakiegoś	stanu	lub	jego	części,	albo	„obligacje
dochodowe”,	których	odsetki	zależą	od	przychodów	z	dzierżawy	lokali	oraz	opłat
pobieranych	za	korzystanie	z	dróg,	mostów	itp.	Nie	wszystkie	obligacje	zwolnione
z	podatku,	są	na	tyle	pewne,	żeby	defensywny	inwestor	miał	je	kupować.	Przy	ich
selekcji	może	się	kierować	oceną,	jaką	każdej	emisji	wystawia	Moody	lub	Standard
&	Poor's.	Jeśli	dane	obligacje	mają	jedną	z	trzech	najwyższych	ocen	–	Aaa	(AAA),
Aa	(AA)	lub	A	w	obu	rankingach,	można	to	uznać	za	wskazówkę	wystarczającego
zabezpieczenia.	Zysk	z	tych	obligacji	zależy	tak	samo	od	jakości,	jak	i	od	terminu
wykupu,	przy	czym	krótsze	terminy	dają	niższe	oprocentowanie.	Pod	koniec	roku
1971,	papiery	ujęte	w	rankingu	obligacji	municypalnych	Standard	&	Poor's,	miały
przeciętną	ocenę	AA,	dwudziestoletni	termin	wykupu	i	rentowność	5,78%.	Typowy
przykład	stanowią	obligacje	miasta	Vineland	w	stanie	New	Jersey,	oceniane	od	AA
do	A,	i	przynoszące	3%	przy	wykupie	w	ciągu	jednego	roku.	W	przypadku	wykupu
w	latach	1995	i	1996	odsetki	te	rosły	do	5,8%.
1
4.	Obligacje	spółek.	Są	obłożone	podatkiem	federalnym	i	dochodowym.	Na
początku	1972	roku,	według	opublikowanych	rentowności	obligacji	spółek
z	indeksu	obligacji,	którym	Moody	przyznał	ocenę	Aaa,	najlepsze	z	nich	miały
odsetki	7,19%	przy	dwudziestopięcioletnim	okresie	wykupu.	Papiery	o	tzw.	jakości
średniej	do	niskiej	–	z	oceną	Baa	–	przynosiły	8,23%	przy	odległych	terminach
wykupu.	Przy	krótszych	terminach,	papiery	wszystkich	klas	są	oprocentowane	nieco
niżej.
Komentarz
:	Z	powyższych	opisów	wynika,	że	przeciętny	inwestor,	ma	do	wyboru
kilka	rodzajów	dobrych	obligacji.	Niewątpliwie,	osoby	o	dochodach	podlegających
wysokiemu	opodatkowaniu,	z	papierów	nie	opodatkowanych	mogą	osiągnąć
wyższe	zyski	netto	niż	z	tych	obłożonych	podatkiem.	Na	pozostałych,	w	1972	roku,