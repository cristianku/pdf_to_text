(niektóre	przepisy	sugerują,	że	od	prawdziwych	akcji	wzrostowych	należy
oczekiwać	przynajmniej	podwojenia	wartości	zysków	na	akcję	w	ciągu	10	lat,	co
oznacza	wzrost	w	tempie	ponad	7,1%	rocznie)
96
.	Oczywiście	warto	kupować
i	trzymać	tego	rodzaju	akcje	–	pod	warunkiem,	że	nie	płaci	się	za	nie	wygórowanej
ceny.	Właśnie	na	tym	polega	cały	problem,	ponieważ	akcje	wzrostowe	od	dawna
sprzedaje	się	po	cenach	wysokich	w	stosunku	do	zysków	bieżących,	i	jeszcze
wyższych	w	odniesieniu	do	zysków	osiąganych	w	przeszłości.	To	sprawia,	że
operacje	akcjami	wzrostowymi	zawierają	spory	element	spekulacji,	i	z	tego
powodu	udane	inwestycje	w	te	walory,	wcale	nie	są	łatwe.
Do	wiodących	akcji	wzrostowych	należą	udziały	w	International	Business
Machines,	które	przyniosły	sowite	zyski	tym,	którzy	przed	laty	kupili	je	i	cierpliwie
przechowywali.	Zwracaliśmy	już	jednak	uwagę
97
,	że	nawet	najlepsze	akcje	straciły
50%	ceny	rynkowej	podczas	sześciomiesięcznego	spadku	w	latach	1961-1962,
i	niemal	tyle	samo	w	latach	1969-1970.	Niesprzyjająca	koniunktura	jeszcze	bardziej
zaszkodziła	innym	akcjom	wzrostowym.	W	niektórych	przypadkach	spadły	nie
tylko	ceny	akcji,	ale	i	zyski	na	akcję,	co	stanowiło	dla	inwestorów	podwójną
porażkę.	Sztandarowym	przykładem	mogą	być	akcje	Texas	Instruments,	które
w	ciągu	sześciu	lat	wzrosły	z	pięciu	do	256	dolarów	(bez	wypłaty	dywidendy),
podczas	gdy	zyski	na	akcję	wzrosły	z	40	centów	do	3,91	dolara	(zauważmy,	że
w	sposób	typowy	dla	popularnych	akcji,	cena	poszła	w	górę	pięciokrotnie	szybciej
niż	zyski).	Jednak	dwa	lata	później,	zyski	spadły	o	prawie	50%,	natomiast	ceny
o	cztery	piąte,	do	49	dolarów
98
.
Na	podstawie	tych	przykładów,	czytelnik	może	lepiej	zrozumieć,	dlaczego
uważamy,	że	akcje	wzrostowe	są	dla	inwestora	defensywnego	zbyt	niepewne
i	ryzykowne.	Naturalnie,	jeśli	stosownie	dobierzemy	papiery,	kupimy	je	po
odpowiedniej	cenie	i	sprzedamy	po	dużych	zwyżkach,	najlepiej	tuż	przed	spadkiem,
wtedy	można	zdziałać	cuda.	Jednak	przeciętny	inwestor	równie	dobrze	może	liczyć
na	znalezienie	pieniędzy,	które	rosną	na	drzewie.	Naszym	zdaniem,	ogół
inwestorów	powinien	raczej	wybierać	akcje	przedsiębiorstw,	które	są	duże	i	niezbyt
popularne,	i	dlatego	dają	szansę	na	lepszy	„mnożnik	zysków”
99
,	chociaż	nie
wyglądają	zbyt	spektakularnie.	Zilustrujemy	te	koncepcję	w	rozdziale	poświęconym
doborowi	akcji.
Zmiany	w	portfelu
Obecnie,	okresowe	sprawdzanie	listy	posiadanych	papierów	wartościowych
i	poddawanie	ich	przeglądowi,	który	ma	wykazać,	czy	ich	jakość	ulega	poprawie,
stanowi	praktykę	standardową.	Na	tym	polegają	w	głównej	mierze	usługi
świadczone	przez	doradców	inwestycyjnych.	Niemal	wszystkie	domy	maklerskie	sągotowe	coś	doradzić.	Nie	pobierają	za	to	osobnej	prowizji,	bo	wystarczy	im	zysk
z	prowizji	od	dokonanych	transakcji.	Niektóre	z	nich	oferują	usługi	doradztwa
inwestycyjnego	w	zamian	za	ustalone	honorarium.
Defensywny	inwestor	powinien,	przynajmniej	raz	w	roku,	postarać	się	o	taką
samą	poradę	w	sprawie	zmian	składu	portfela,	jaką	uzyskał,	gdy	dokonywał
inwestycji	po	raz	pierwszy.	Ponieważ	jemu	samemu	zapewne	zabraknie
doświadczenia	i	nie	będzie	mógł	polegać	na	własnych	siłach,	powinien	zwrócić	się
do	firm	–	co	bardzo	ważne	–	o	najlepszej	reputacji,	bo	w	przeciwnym	razie	łatwo
może	trafić	w	ręce	ludzi	niekompetentnych	i	pozbawionych	skrupułów.	Tak	czy
inaczej,	zasięgając	takiej	rady,	musi	wyjaśnić	doradcy,	że	życzy	sobie	ścisłego
przestrzegania	czterech	wyżej	wymienionych	reguł	doboru	akcji.	W	nielicznych
przypadkach,	gdy	lista	spółek	została	od	początku	sporządzona	w	sposób
kompetentny,	liczne	ani	częste	zmiany	nie	będą	potrzebne.
100
Uśrednienie	kosztów	nabycia
New	York	Stock	Exchange	dołożyła	wielu	starań	aby	spopularyzować	„plan
zakupów	miesięcznych”,	zgodnie	z	którym	inwestor	w	każdym	miesiącu	poświęca
taką	samą	nominalną	kwotę	pieniędzy	na	zakup	akcji	jednej	lub	kilku	spółek.	Jest	to
szczególny	przypadek	„wzoru	na	inwestowanie”,	znany	pod	nazwą	
uśrednianie
kosztów	nabycia
.	W	warunkach	rynku	wzrostowego,	z	którym	mieliśmy	do
czynienia	od	1949	roku,	taka	procedura	dawała	oczywiście	bardzo	zadowalające
wyniki,	zwłaszcza,	że	chroniła	inwestora	przed	nadmiarem	zakupów
w	niekorzystnych	okresach.
Opracowana	przez	Lucile	Tomlinson	obszerna	analiza	„wzorów	na
inwestowanie”
1
,	zawiera	obliczenia,	dotyczące	wyników	uśredniania	kosztów
pieniężnych	dla	grupy	akcji,	wchodzących	w	skład	indeksu	DJIA.	Obliczenia
sporządzono	dla	23	dziesięcioletnich	okresów,	z	których	pierwszy	kończył	się
w	roku	1929,	a	ostatni	w	1952	roku.	W	każdym	z	omawianych	okresów,	zyski
pojawiały	się	pod	koniec	dziesięciolecia	albo	w	ciągu	pięciu	lat	od	jego
zakończenia.	Przeciętny	zysk	na	koniec	23	okresów	zakupów	wyniósł	21,5%,	nie
licząc	otrzymanych	dywidend.	Nie	trzeba	dodawać,	że	w	niektórych	przypadkach
występowała	istotna	przejściowa	deprecjacja	wartości	rynkowej	portfela.
Tomlinson	kończy	omówienie	tej	super	prostej	metody	inwestycyjnej	znamiennym
zdaniem:	„Jeszcze	nikt	nie	odkrył	wzoru	inwestycyjnego,	którego	stosowanie	bez
względu	na	zachowanie	cen	akcji,	dawałoby	tak	dużą	pewność	końcowego	sukcesu,
jak	uśrednianie	kosztów	zakupu”.
Można	mieć	obiekcje,	że	uśrednianie	kosztów	zakupu	–	jakkolwiek	zasadniczo
słuszne	–	w	praktyce	jest	dość	mało	realne,	ponieważ	niewielu	ludzi	może	sobieprzez	20	lat,	co	roku,	pozwalać,	aby	stałą	kwotę	pieniędzy	przeznaczać	na	zakup
akcji.	Ale	wydaje	mi	się,	że	obiekcje	te	są	coraz	mniej	zasadne,	bo	obecnie
inwestycje	w	akcje	stały	się	nieodzownym	składnikiem	każdego	uczciwego
programu	oszczędnościowo-inwestycyjnego.	Tak	więc	dzisiaj,	systematyczne
przeznaczanie	jednakowych	kwot	na	zakup	akcji	sprawia	nie	większe	trudności
psychologiczne	i	finansowe,	niż	stałe	wpłaty,	przeznaczone	na	obligacje
oszczędnościowe	USA	lub	ubezpieczenia	na	życie.	Nawet	jeśli	miesięczna	kwota	jest
mała,	po	20	albo	więcej	latach,	wyniki	mogą	być	imponujące	i	ważne	dla
oszczędzającego.
Osobista	sytuacja	inwestora
Na	początku	rozdziału	wspomnieliśmy	o	osobistej	sytuacji	indywidualnego
właściciela	portfela.	Pozwolimy	sobie	wrócić	do	tej	sprawy	i	przedstawić	ją
w	świetle	omówionej	polityki	ogólnej.	W	jaki	sposób	położenie	inwestora	wpływa
na	rodzaj	wybieranych	przez	niego	papierów	wartościowych?	Przedstawmy	kilka
przykładów	osób	znajdujących	się	w	bardzo	różnych	sytuacjach:	wdowa,	która
odziedziczyła	200	000	dolarów	na	utrzymanie	siebie	i	dzieci;	odnoszący	sukcesy
lekarz,	znajdujący	się	mniej	więcej	w	połowie	swojej	kariery	zawodowej,	który
zaoszczędził	100	000	dolarów	i	co	roku	dokłada	do	tej	kwoty	10	000;	młody
człowiek,	zarabiający	200	dolarów	tygodniowo	i	odkładający	1000	dolarów
rocznie.
101
Wdowa	musi	żyć	z	zysków	z	inwestycji.	Choć	istnieje	konieczność,	aby	była	to
inwestycja	konserwatywna.	Kompromisem,	odpowiadającym	naszym	generalnym
zaleceniom	dla	inwestora	defensywnego,	będzie	podział	funduszy	po	równo	między
amerykańskie	obligacje	rządowe	i	najlepsze	akcje	(w	składzie	portfela	mogłoby
znaleźć	się	aż	75%	akcji,	gdyby	wdowa	była	psychicznie	przygotowana	na	taką
decyzję	i	miałaby	pewność,	że	nie	kupuje	akcji	zbyt	drogo.	Z	pewnością	sytuacja
z	początku	1972	roku	nie	spełnia	tych	warunków).
Nie	wykluczamy	możliwości,	że	wdowa	ma	kwalifikacje	do	tego,	aby	działać	jak
inwestor	przedsiębiorczy,	ale	w	takim	przypadku	stawiałaby	sobie	zupełnie	inne
cele	i	stosowała	zupełnie	inne	metody.	Tak	czy	inaczej,	pod	żadnym	pozorem	nie
może	pozwalać	sobie	na	spekulacje	i	próby	„osiągnięcia	dodatkowych	zysków”.
Chodzi	tu	o	próby	osiągania	zysków	bez	zastosowania	odpowiednich	środków,
które	gwarantowałyby	stuprocentowy	sukces.	Nasza	wdowa	postąpiłaby	znacznie
rozsądniej,	gdyby	co	roku	wycofywała	2000	dolarów	z	konserwatywnego	pakietu
na	uzupełnienie	pieniędzy	na	życie,	zamiast	ryzykować	połowę	jego	wartości
w	przedsięwzięciach	niepewnych,	a	więc	spekulacyjnych.
Dobrze	prosperujący	lekarz	nie	podlega	takiej	presji	jak	wdowa,	ale	naszymzdaniem,	stoi	przed	podobnym	wyborem.	Czy	ma	zamiar	poważnie	poświęcić	się
inwestowaniu?	Jeśli	nie	czuje	takiej	potrzeby,	to	lepiej	aby	poprzestał	na	łatwiejszej
roli	inwestora	defensywnego.	Podział	jego	portfela	nie	powinien	zatem	różnić	się
od	podziału	wdowy.	Także	on	powinien	osobiście	zadecydować,	jaką	część	portfela
mają	stanowić	akcje.	Roczne	oszczędności	powinien	inwestować	w	akcje	i	obligacje
w	proporcjach	odpowiadających	składowi	portfela.	Przeciętny	lekarz	częściej
decyduje	się	zostać	inwestorem	przedsiębiorczym	niż	przeciętna	wdowa.	Ma	też
chyba	większe	szanse	powodzenia.	Ale	pod	pewnym	względem	jest	w	gorszej
sytuacji:	na	swoją	edukację	inwestycyjną	i	zarządzanie	finansami	ma	mniej	czasu.
Lekarze	słyną	z	nieudanych	inwestycji	w	papiery	wartościowe.	To	zazwyczaj	wynik
nadmiernego	zaufania	do	własnej	inteligencji	i	silne	pragnienie	uzyskania	wysokiej
rentowności	inwestycji.	Jednocześnie	lekarze	nie	zdają	sobie	sprawy,	że	w	tej
dziedzinie	sukces	wymaga	zarówno	dużej	uwagi,	jak	i	nieco	profesjonalnego
podejścia	do	zagadnień	wartości	papierów.
I	na	koniec	młodzieniec,	który	odkłada	1000	dolarów	rocznie	i	liczy,	że	jego
sytuacja	będzie	się	poprawiać.	On	również	stoi	przed	takim	samym	wyborem,
chociaż	z	jeszcze	innych	powodów.	Część	jego	oszczędności	powinna
automatycznie	iść	na	obligacje	serii	E.	W	tym	przypadku	odkładana	kwota	jest	tak
skromna,	że	raczej	nie	warto	przyswajać	sobie	gruntownej	wiedzy	i	narzucać
dyscypliny,	aby	zdobyć	kwalifikacje	inwestora	agresywnego.	A	zatem,	zastosowanie
naszego	standardowego	programu	dla	inwestora	defensywnego,	będzie	dla	niego
rozwiązaniem	jednocześnie	najłatwiejszym	i	najbardziej	logicznym.
Nie	powinniśmy	jednak	ignorować	natury	ludzkiej.	Wielu	błyskotliwych
młodych	ludzi	interesuje	się	finansami,	chociaż	dysponuje	ograniczonymi
środkami.	Chcą	lokować	oszczędności	inteligentnie	i	przedsiębiorczo,	nawet	jeśli
dochody	z	inwestycji	są	dla	nich	znacznie	mniej	ważne	niż	płace.	Takie	podejście
zasługuje	na	pochwałę.	Dla	kapitalisty	bardzo	korzystne	jest	rozpoczynanie
edukacji	finansowej	w	młodym	wieku.	Jeśli	zamierza	działać	jako	inwestor
agresywny,	to	z	pewnością	popełni	pewne	błędy	i	poniesie	straty.	Jednak	młody
wiek	pozwala	przerwać	te	rozczarowania	i	wyciągnąć	z	nich	korzyści.	Nowicjusza
w	dziedzinie	inwestowania	w	papiery	namawiamy,	aby	nie	tracił	sił	i	pieniędzy	na
próby	podbicia	rynku.	Niech	lepiej	analizuje	wartości	papierów,	a	swoje	szacunki
stosunku	ceny	do	wartości	wypróbowuje,	inwestując	jak	najmniejsze	sumy.
Tak	więc	wracamy	do	stwierdzenia	z	początku	rozdziału:	rodzaj	kupowanych
papierów	i	oczekiwana	stopa	zwrotu	nie	zależy	od	zasobów	finansowych	inwestora,
lecz	od	jego	wiedzy,	doświadczenia	i	temperamentu.
W	kwestii	koncepcji	ryzykaPowszechnie	uważa	się,	że	dobre	obligacje	są	bezpieczniejsze	niż	dobre	akcje
uprzywilejowane,	akcje	uprzywilejowane	zaś	wiążą	się	z	mniejszym	ryzykiem	niż
akcje	zwykłe.	Dlatego	spopularyzowało	się	uprzedzenie	do	akcji	zwykłych,	które
uchodzą	za	„niebezpieczne”,	co	pokazała	ankieta	przeprowadzona	w	1948	roku
przez	Radę	Rezerwy	Federalnej.	Trzeba	podkreślić,	że	słów	„ryzyko”
i	„bezpieczeństwo”	w	odniesieniu	do	papierów	wartościowych	używa	się	w	dwóch
różnych	znaczeniach,	co	prowadzi	do	pewnego	zamieszania.
Obligacja	okazuje	się	wyraźnie	niebezpieczna,	gdy	emitent	przestaje	płacić
odsetki	lub	odmawia	terminowego	wykupienia.	Podobnie,	jeśli	akcje
uprzywilejowane,	czy	nawet	akcje	zwykłe,	były	kupione	z	nastawieniem,	że	dana
stopa	dywidendy	będzie	stale	utrzymywana	na	tym	samym	poziomie,	obniżenie
dywidendy	czy	odwołanie	wypłaty	świadczy	o	tym,	że	papiery	są	niebezpieczne.
Poza	tym,	inwestycja	jest	ryzykowna,	jeżeli	zachodzi	znaczne	prawdopodobieństwo,
że	inwestor	będzie	musiał	sprzedać	papiery	w	okresie,	gdy	ich	cena	będzie	znacznie
niższa	od	kosztów	nabycia.
Często	jednak,	pojęcie	ryzyka	wykracza	poza	te	ramy	i	dotyczy	również
możliwości	spadku	ceny,	który	ma	charakter	cykliczny	lub	przejściowy,	wówczas,
jeśli	zachodzi	nawet	niewielkie	prawdopodobieństwo,	aby	w	tym	niekorzystnym
okresie	posiadacz	był	zmuszony	do	sprzedaży.	Możliwość	taka	istnieje	w	przypadku
wszystkich	papierów,	z	wyjątkiem	amerykańskich	obligacji	oszczędnościowych.
W	większym	stopniu	dotyczy	ogółu	akcji,	niż	najstarszych	emisji.	Jednak,	naszym
zdaniem,	nie	mamy	tu	do	czynienia	z	prawdziwym	ryzykiem,	to	jest	ryzykiem
w	praktycznym	sensie	tego	słowa.	Ktoś,	kto	dysponuje	hipoteką	na	nieruchomości,
może	ponieść	znaczącą	stratę,	jeśli	będzie	zmuszony	sprzedać	ją	w	niekorzystnym
okresie.	Tego	elementu	nie	uwzględnia	się	w	ocenie	wartości	lub	ryzyka	zwykłych
inwestycji	hipotecznych,	bo	jedynym	kryterium	są	tu	punktualne	spłaty.	W	taki	sam
sposób	ryzyko	związane	z	normalną	działalnością	gospodarczą	ocenia	się	pod
kątem	ewentualności	utraty	pieniędzy,	a	nie	pod	katem	tego,	co	się	stanie,	jeśli
właściciel	będzie	musiał	sprzedać	firmę.
W	Rozdziale	8.	przedstawimy	uzasadnienie,	że	działający	w	dobrej	wierze
inwestor	nie	traci	pieniędzy	tylko	dlatego,	że	spada	wartość	rynkowa	jego	pakietu.
Fakt,	że	może	dojść	do	spadku,	nie	oznacza,	że	naprawdę	ryzykuje	poniesienie
straty.	Jeżeli,	na	przestrzeni	wielu	lat,	pakiet	prawidłowo	wybranych	akcji	osiąga
generalnie	satysfakcjonującą	stopę	zwrotu,	to	inwestycję	tę	należy	uznać	za
„bezpieczną”.	Przez	cały	ten	czas	inwestycja	podlega	wahaniom,	i	w	pewnej	chwili
na	pewno	jej	wartość	będzie	niższa	od	kosztów	zakupu.	Gdyby	z	tego	powodu
można	było	ją	nazwać	„ryzykowną”,	to	powinna	nosić	miano	ryzykownej
i	bezpiecznej	jednocześnie.	Możemy	uniknąć	tego	zamieszania,	jeżeli	pojęcie
„ryzyko”	uznamy	wyłącznie	za	stratę	wartości	w	chwili	faktycznej	sprzedaży	albo
w	wyniku	znacznego	pogorszenia	sytuacji	spółki,	czy	też	–	co	zdarza	się	częściej	–