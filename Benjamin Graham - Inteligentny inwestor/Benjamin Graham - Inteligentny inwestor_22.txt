gdy	akcje	zostały	zakupione	po	cenie	znacznie	wyższej	od	rzeczywistej	wartości.
2
Spadek	wartości	dotyczy	wielu	akcji	zwykłych.	Ale	naszym	zdaniem,	jeśli
inwestujemy	w	prawidłowo	dobraną	grupę	akcji,	tego	rodzaju	ryzyko	jest
niewielkie	i	dlatego	nie	należy	przypinać	określenia	„ryzykowne”	tylko	z	powodu
wahań	cen.	Jednak	ryzyko	pojawia	się,	gdy	cena	akcji	okazała	się	znacznie	wyższa
od	wartości	obliczanej	standardowo,	nawet	jeśli	akcje	wiele	lat	po	znacznym	spadku
odzyskają	swoją	wartość.
W	kwestii	określenia	„spółki	duże,	szacowne
i	konserwatywnie	finansowane	korporacje”
Zacytowany	w	tytule	podrozdziału	termin,	był	użyty	wcześniej	przy	opisie
rodzajów	akcji,	do	których	inwestor	defensywny	powinien	ograniczać	swoje
nabytki	–	o	ile	oczywiście	spółki	emitujące	te	akcje	wypłacały	dywidendy
regularnie	od	wielu	lat.	Kryteria	określane	przymiotnikami	zawsze	są
niejednoznaczne.	Gdzie	jednak	przebiega	granica,	za	którą	spółka	staje	się	duża,
szacowna	i	konserwatywnie	finansowana?	W	przypadku	tej	trzeciej	cechy,	możemy
zaproponować	pewną	normę,	która	–	jakkolwiek	subiektywna	–	jest	zgodna
z	powszechnie	przyjętym	sposobem	myślenia.	Finanse	przedsiębiorstwa
przemysłowego	nie	są	konserwatywne,	jeśli	akcje	zwykłe	(według	wartości
księgowej),	nie	stanowią	przynajmniej	połowy	całkowitej	kapitalizacji	–	po
wliczeniu	zadłużenia	bankowego.
3
	W	przypadku	przedsiębiorstw	kolejowych
i	zakładów	użyteczności	publicznej,	ten	wskaźnik	nie	powinien	przekraczać	30%.
Słowa	„duża”	i	„szacowna”	kojarzą	się	z	wielkością	i	wiodącą	pozycją	w	branży.
O	takich	przedsiębiorstwach	często	mówi	się	„czołowe”,	a	akcje	wszystkich	innych
spółek	noszą	miano	„drugorzędnych”,	chyba	że	są	to	akcje	wzrostowe	i	inwestorzy,
poprzez	swoje	zakupy,	zaliczyli	je	do	innej	kategorii.	Aby	wprowadzić	nieco	więcej
konkretów,	pozwolimy	sobie	zasugerować,	że	w	dzisiejszych	czasach	„duża”	firma
powinna	mieć	aktywa	o	wartości	50	mln	dolarów	albo	obroty	z	jej	działalności
powinny	osiągać	taką	samą	sumę
102
.	Z	kolei	za	szacowną,	można	uznać	firmę,	która
znajduje	się	wśród	jednej	trzeciej	lub	jednej	czwartej	najlepszych	firm	swojej
branży.
Jednak	zbytnie	upieranie	się	przy	takich	kryteriach	byłoby	niemądre.	Stanowią
one	tylko	wskazówkę.	Każdy	inwestor	może	na	własny	użytek	zdefiniować
określenie	„duża”	i	„szacowna”.	Z	natury	rzeczy	musi	istnieć	pewna	grupa	dużych
spółek,	których	akcje	jedni	defensywni	inwestorzy	będą	chcieli	mieć	w	portfelu,
a	inni	nie.	Dlatego	nie	ma	nic	złego	ani	w	dywersyfikacji	opinii,	ani	akcji.
Właściwie	sytuacja	taka	wpływa	na	giełdę	uzdrawiająco,	ponieważ	umożliwia
stopniowe	przechodzenie	akcji	z	kategorii	czołowych	do	drugorzędnych,i	odwrotnie.KOMENTARZ	DO	ROZDZIAŁU	5
Na	szczęście	człowieka	składają	się	nie	tyle	wspaniałe	uśmiechy	fortuny,	które	zdarzają	się	rzadko,	lecz
także	drobne	korzyści,	które	przytrafiają	się	na	co	dzień.
Benjamin	Franklin
Najlepszą	obroną	jest	atak
Dlaczego	po	takiej	giełdowej	rzeźni,	do	jakiej	doszło	w	ostatnich	latach,
defensywny	inwestor	miałby	inwestować	w	akcje?
W	pierwszej	kolejności	należy	pamiętać,	co	podkreśla	Graham,	że	defensywny
inwestor	powinien	w	mniejszym	stopniu	polegać	na	tolerancji	na	ryzyko,
a	w	większym	poświęcać	czas	i	energię	na	swój	portfel.	Jeśli	postępujesz
w	odpowiedni	sposób,	inwestowanie	w	akcje	jest	równie	łatwe,	jak	lokowanie
pieniędzy	w	obligacje	i	gotówkę	(jak	zobaczymy	w	Rozdziale	9.,	kupno	udziałów
w	funduszu	indeksowym,	nie	wymaga	więcej	zachodu	niż	poranne	ubieranie	się).
Można	zrozumieć,	że	z	powodu	bessy	zapoczątkowanej	w	2000	roku,	ktoś	się
sparzył	i	obiecuje	sobie,	że	nigdy	więcej	nie	kupi	akcji.	Stare	tureckie	przysłowie
mówi:	„Jeśli	sparzyłeś	usta	gorącym	mlekiem,	dmuchasz	na	jogurt”.	Ponieważ
krach	w	latach	2000-2002	był	naprawdę	tragiczny,	wielu	inwestorów	uznało	akcje
za	zbyt	ryzykowne.	Jednak	paradoksalnie,	giełdowy	krach	zniwelował	większą
część	ryzyka.	Dawniej	giełda	była	jak	gorące	mleko,	a	teraz	jest	jak	jogurt
w	temperaturze	pokojowej.
Z	logicznego	punktu	widzenia,	decyzja	o	zakupie	akcji	dzisiaj,	nie	ma	nic
wspólnego	z	tym,	ile	pieniędzy	można	było	stracić	kilka	lat	temu.	Gdy	ceny	akcji	są
na	tyle	rozsądne,	że	można	liczyć	na	przyszły	wzrost,	trzeba	je	trzymać	niezależnie
od	tego,	jakie	straty	przyniosły	w	przeszłości.	Tym	bardziej,	że	obecnie	zyski
z	obligacji	są	niewielkie,	co	obniża	rentowność	inwestycji	na	przyszłość.
Jak	widzieliśmy	w	Rozdziale	3.,	według	historycznych	norm,	ceny	akcji	są	teraz
(na	początku	2003	roku)	tylko	trochę	zawyżone.	Obligacje	przynoszą	tak	niskie
zyski,	że	inwestor,	który	kupuje	je	z	powodu	bezpieczeństwa,	przypomina	palacza,
który	chroni	się	przed	rakiem	płuc,	paląc	papierosy	z	niską	zawartością	substancji
smolistych.	Choćbyś	był	inwestorem	najbardziej	defensywnym	–	konserwatywnymw	rozumieniu	Grahama,	a	nie	lubiącym	ryzyka	w	rozumieniu	współczesnym	–	przy
takich	cenach,	przynajmniej	część	pieniędzy	powinieneś	ulokować	w	akcjach.
Na	szczęście,	jeszcze	nigdy	defensywnemu	inwestorowi	nie	było	tak	łatwo
kupować	akcji.	A	działający	non	stop	autopilot	portfela,	który	pozwala	co	miesiąc
inwestować	wcześniej	określoną	sumę,	chroni	przed	koniecznością	poświęcania
życia	na	wybieranie	akcji.
Czy	kupować	to,	co	znasz
Na	początek	przyjrzyjmy	się	pewnemu	przekonaniu,	przed	którym	defensywny
inwestor	musi	zawsze	się	bronić,	w	przekonaniu,	że	akcje	można	wybierać	bez
przygotowania.	W	latach	80.	i	na	początku	lat	90.,	popularnością	cieszył	się	slogan
„kupuj	to,	co	znasz”.	Jego	najgorliwszym	zwolennikiem	był	Peter	Lynch,	który	od
1977	roku	przez	całe	lata	90.,	prowadził	Fidelity	Magellan	i	osiągnął	najlepsze
wyniki,	jakie	kiedykolwiek	osiągnął	fundusz	powierniczy.	Przekonywał,	że
inwestorzy-amatorzy	zachowali	umiejętność,	o	której	zapomnieli	profesjonaliści,
a	mianowicie	kierowanie	się	zdrowym	rozsądkiem.	Jeśli	odkryłeś	wspaniałą
restaurację,	znakomity	samochód,	dżinsy	albo	pastę	do	zębów	lub	zauważyłeś,	że
w	pewnej	firmie	parking	jest	zawsze	przepełniony	albo	ludzie	pracują	długo	po
tym,	jak	na	antenie	pojawia	się	Jay	Leno,	to	masz	do	akcji	osobiste	podejście,
którego	brakuje	zawodowemu	analitykowi	lub	menedżerowi	portfela.	Zdaniem
Lyncha	„kupując	w	ciągu	życia	samochody	lub	aparaty	fotograficzne,	wyrabiasz
sobie	zdanie,	które	z	nich	są	dobre,	a	które	złe,	które	dobrze	się	sprzedają,	a	które
nie…	a	co	najważniejsze,	wiesz	o	tym	wcześniej	niż	Wall	Street.”
103
Zasada	Lyncha	–	„inwestując	w	branże	i	spółki,	których	działanie	rozumiesz,
możesz	osiągać	lepsze	wyniki	od	ekspertów”	–	ma	swoje	uzasadnienie,	i	od	lat
zyskuje	na	niej	wielu	inwestorów.	Ale	ta	zasada	działa	tylko	wtedy,	jeśli	stosujemy
jej	dalszy	ciąg,	czyli	„znalezienie	obiecującej	spółki	to	dopiero	pierwszy	krok.
W	następnej	kolejności	należy	przeprowadzić	wnikliwe	analizy.”	Trzeba	przyznać
Lynchowi,	że	zawsze	podkreślał,	aby	nigdy	nie	inwestować	w	firmę,	choćby	miała
wspaniałe	produkty	i	wiecznie	zatłoczony	parking,	bez	przeanalizowania	jej
deklaracji	finansowych	i	bez	oceny	jej	wartości.
Niestety,	większość	kupujących	akcje,	ignoruje	tę	drugą	część.
Barbra	Streisand,	bohaterka	inwestycji	jednosesyjnych,	jest	uosobieniem
naciągnia	zasady	Petera	Lyncha.	W	1999	roku	mówiła:	„codziennie	kupujemy	kawę
Starbucks,	więc	kupuję	akcje	Starbucks”.	Zapomniała	jednak,	że	można	uwielbiać
pyszną	kawę,	ale	nie	należy	zapominać	o	analizie	deklaracji	finansowych
i	upewnieniu	się,	że	ceny	akcji	nie	są	jeszcze	bardziej	zawyżone	niż	ceny	kawy.
Niezliczona	rzesza	inwestorów	popełniła	ten	sam	błąd,	inwestując	w	akcjeAmazon.com
	(bo	podobała	im	się	ich	witryna	internetowa),	albo	w	akcje	spółek
zajmujących	się	handlem	elektronicznym	(bo	były	one	ich	maklerem	online).
„Eksperci”	również	dali	się	zwieść.	W	1999	roku,	w	wywiadzie	telewizyjnym
udzielonym	CNN,	menedżera	portfela	Kevina	Landisa	z	Firsthand	Funds,
prowadzący	zapytał:	–	Jak	ty	to	robisz?	Dlaczego	mnie	się	to	nigdy	nie	udaje?	(Od
roku	1995	do	roku	1999	fundusz	Firsthand	Technology	Value	osiągał	zadziwiający
wynik	58,2%	średniego	rocznego	zysku).	–	Ależ	oczywiście,	że	tobie	też	może	się
udać	–	odparł	Landis.	–	Musisz	tylko	skupić	się	na	tym,	co	znasz,	trzymać	się	tej
branży	i	rozmawiać	z	ludźmi,	którzy	na	co	dzień	w	niej	pracują.
104
Do	jeszcze	boleśniejszego	wypaczenia	zasady	Lyncha,	doszło	w	branży	planów
emerytalnych.	Bo	jeśli	masz	„kupować	to,	co	znasz”,	to	czy	można	lepiej
inwestować	na	konto	401(k)	niż	w	akcje	własnej	firmy?	Przecież	tam	pracujesz,
więc	wiesz	o	niej	więcej	niż	ktokolwiek	z	zewnątrz.	Niestety,	pracownicy	Enronu,
Globar	Crossingu	i	WorldCom,	którzy	czasem	wszystkie	aktywa	emerytalne
ulokowali	w	akcjach	swojej	firmy	i	wszystko	stracili,	zrozumieli,	że	pracując
w	firmie,	można	mieć	tylko	złudzenie	wiedzy.
Psychologowie,	na	czele	z	Baruchem	Fischhoffem	z	Carnegie	Mellon	University,
zanotowali	niepokojący	fakt	–	zapoznawanie	się	z	jakimś	tematem,	tylko
w	niewielkim	stopniu	redukuje	u	ludzi	skłonność	do	przesady	na	temat	tego,	co
rzeczywiście	wiedzą.
105
	Dlatego	inwestowanie	„w	to,	co	znasz”	może	być
niebezpieczne.	Im	większą	masz	wiedzę,	tym	mniejsze	prawdopodobieństwo,	że
będziesz	szukać	słabości	w	danej	spółce.	Taka	szkodliwa	forma	nadmiernej
pewności	siebie,	nosi	nazwę	„spaczenie	domowe”	albo	nawyk	trzymania	się	tego,
co	znane:
•	W	rękach	indywidualnych	inwestorów,	pozostaje	trzy	razy	tyle	akcji	lokalnej
firmy	telekomunikacyjnej,	niż	wszystkich	pozostałych	firm	telekomunikacyjnych
razem	wziętych.
•	Typowy	fundusz	powierniczy	posiada	w	swym	portfelu	więcej	akcji	spółek,
których	siedziby	znajdują	się	poniżej	115	mil	od	siedziby	funduszu,	niż	innych
amerykańskich	firm.
•	Inwestorzy,	lokujący	kapitał	na	koncie	401(k)	od	25%	do	30%	kapitału
emerytalnego	lokują	w	akcje	swojej	firmy.
106
Krótko	mówiąc,	„bliższa	znajomość”	osłabia	brak	czujności.	W	wiadomościach
telewizyjnych	sąsiad,	przyjaciel	albo	rodzic	przestępcy,	mówi	zawsze	zszokowanym
głosem,	że	„to	był	taki	spokojny	człowiek”.	Będąc	zbyt	blisko,	przyjmujemy
wszystko	a	priori,	nie	rozważamy	tak,	jak	w	przypadku	czegoś,	co	jest	bardziej
odległe.	Im	bardziej	znajoma	akcja,	tym	większe	prawdopodobieństwo,	że
defensywny	inwestor	będzie	zbyt	leniwy	i	uzna,	że	nie	musi	się	gruntownie
przygotowywać.	Nie	pozwalaj	sobie	na	coś	takiego.