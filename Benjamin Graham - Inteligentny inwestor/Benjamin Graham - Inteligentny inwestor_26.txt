80%	pierwotnej	wartości.
Portfel	wódka	i	burrito
Graham	nie	uważał	obligacji	zagranicznych,	za	coś	lepszego	niż	obligacje
wysokooprocentowane.
125
	Ale	obecnie,	różne	obligacje	zagraniczne,	mogą	się
wydać	atrakcyjne	inwestorom,	którzy	są	w	stanie	znieść	podwyższone	ryzyko.
Pewnie	ponad	10	funduszy	specjalizuje	się	w	obligacjach	emitowanych	przez	kraje
rozwijające	się	(zwane	kiedyś	„krajami	trzeciego	świata”),	na	przykład	Brazylię,
Meksyk,	Nigerię,	Rosję	lub	Wenezuelę.	Żaden	inwestor	o	zdrowych	zmysłach,	nie
postawi	na	takie	papiery	więcej	niż	10%	kapitału	swojego	portfela.	Ale	fundusze
obligacji	krajów	rozwijających	się,	rzadko	zachowują	się	tak,	jak	amerykańskie
giełdy	i	dlatego	należą	do	tych	nielicznych	inwestycji,	które	nie	spadają	tylko
dlatego,	że	spada	indeks	Dow.	Dają	więc	odrobinę	pocieszenia	wtedy,	gdy	jest	ono
najbardziej	potrzebne.
126
Śmierć	inwestora
Jak	widzieliśmy	w	Rozdziale	1.,	inwestowanie	jednoseryjne	–	trzymanie	akcji	tylko
przez	kilka	godzin	–	to	jeden	z	najlepszych	wynalazków	na	finansowe	samobójstwo.
Niektóre	z	operacji	przynoszą	zysk,	większość	powoduje	straty	i	tylko	makler
korzysta	niezależnie	od	sytuacji.
Również	własna	gorliwość	do	sprzedawania	lub	kupowania	akcji,	może	zaniżyć
twoje	zyski.	Ktoś,	kto	uparł	się	na	kupno	jakiejś	akcji,	łatwo	zaproponuje	10	centów
powyżej	ostatniej	ceny,	zanim	sprzedawca	wystawi	swoje	akcje	na	sprzedaż.	Ten
dodatkowy	koszt,	którego	nie	wykazują	żadne	rachunki	maklerskie,	nazywa	się
„wpływem	na	giełdę”.	Jeśli	napaliłeś	się	na	kupno	1000	akcji	i	podniesiesz
proponowaną	cenę	o	zaledwie	5	centów,	obciążasz	się	niewidzialnym,	ale	całkiem
realnym	kosztem	50	dolarów.	W	innej	sytuacji,	gdy	panikujący	inwestorzy,	palący
się	do	sprzedaży	akcji,	obniżają	cenę	poniżej	ostatniego	poziomu,	„wpływ	na
giełdę”	także	się	pojawia.
Koszty	spekulacyjne	tną	zyski	niczym	ostre	nożyczki.	Kupowanie	„gorących”
akcji	w	małych	pakietach,	może	kosztować	od	2%	do	4%	(albo	od	4%	do	8%,	gdy
jest	to	operacja	kupna	i	sprzedaży).
127
	Jeśli	inwestujesz	w	akcje	1000	dolarów,	to
zanim	na	dobre	zaczniesz,	możesz	stracić	nawet	40	dolarów.	Gdy	będziesz	chciał	je
sprzedać,	pokryjesz	kolejnych	4%kosztów	operacyjnych.
I	jeszcze	jedno.	Gdy	spekulujesz,	a	nie	inwestujesz,	zamieniasz	długoterminowezyski	(opodatkowane	maksimum	20%)	w	zwyczajny	dochód	(opodatkowany
maksimum	38,6%).
Summa	summarum,	aby	inwestor,	kupując	i	sprzedając	akcje,	wyszedł	na	zero,
musi	uzyskać	10%	zwrotu.	To	się	może	udać.	Ale	tylko	szczęśliwym	trafem.	Na
dłuższą	metę,	nie	sposób	utrzymać	stałej	koncentracji	uwagi	i	koszmarnego	stresu,
jakie	wiążą	się	z	takimi	operacjami.
Próbowały	tysiące	ludzi	i	efekty	są	wyraźne:	im	więcej	operacji,	tym	mniejsze
zyski.
Profesorowie	finansów,	Brad	Barber	i	Terrance	Odean,	z	University	of
California,	przejrzeli	konta	inwestycyjne	66	000	klientów	dużej	firmy	maklerskiej.
Od	1991	roku	do	1996	roku,	klienci	wykonali	ponad	1,9	mln	operacji.	Zgodnie
z	badaniami,	ludzie	ci	uzyskiwali	średnio	powyżej	0,5	punktu	procentowego	więcej
niż	przeciętna	giełdowa,	ale	bez	uwzględnienia	kosztów	operacyjnych.	Natomiast
po	uwzględnieniu	kosztów	operacyjnych,	najaktywniejsi	–	którzy	co	miesiąc
wymieniali	ponad	20%	swojego	portfela	–	byli	gorsi	od	przeciętnej	giełdowej	o	6,4
punktu	procentowego.	Za	to	najcierpliwsi	–	którzy	operowali	mniej	niż	0,2%
kapitału	swojego	portfela	–	zwyciężali	w	cuglach	ze	średnią	giełdową,	nawet	po
uwzględnieniu	wysokich	kosztów	transakcji.	Zamiast	oddawać	dużą	cześć	swoich
zarobków	maklerom	i	fiskusowi,	niemal	wszystko	zatrzymywali	dla	siebie.
Przyjrzyj	się	tym	wynikom	w	na	Ilustracji	6.1.
Lekcja	jest	oczywista.	Nie	rób	nic,	tylko	stój	z	boku	i	patrz.	Czas,	aby	wszyscy
zrozumieli,	że	termin	„inwestor	długoterminowy”	to	„masło	maślane”.	Nie	ma
innych	inwestorów	niż	inwestorzy	długoterminowi.	Ktoś,	kto	nie	umie	przetrzymać
akcji	dłużej	niż	kilka	miesięcy,	skazany	jest	na	rolę	ofiary,	a	nie	zwycięzcy.
Kto	pierwszy	ten	lepszy
Wśród	wszystkich	toksyn	„szybkiego	bogacenia”,	zatruwających	umysły
inwestorów	w	latach	90.,	do	najniebezpieczniejszych	należała	koncepcja,	w	myśl
której	bogactwo	zdobywa	się	dzięki	kupowaniu	akcji	na	rynku	pierwotnym,	czyli
wtedy	gdy	firmy	po	raz	pierwszy	wystawiają	swoje	akcje	na	sprzedaż.	Na	pierwszy
rzut	oka,	inwestowanie	na	rynku	pierwotnym,	wydaje	się	znakomitym	pomysłem.
Przecież	ktoś,	kto	13	marca	1986	roku	kupił	w	ofercie	publicznej	100	akcji
Microsoftu,	na	początku	2003	roku	za	swoje	2100	dolarów	ma	720	000	dolarów.
128
A	profesorowie	Jay	Ritter	i	William	Schwert	wykazali,	że	ktoś,	kto	w	styczniu	1960
roku,	ulokowałby	tylko	1000	dolarów	w	akcje	sprzedawane	na	rynku	pierwotnym,
a	po	miesiącu	sprzedał	je	i	zainwestował	w	nowe	akcje	wystawione	w	ofercie
pierwotnej,	i	powtarzałby	tę	operację	regularnie	co	miesiąc,	pod	koniec	2001	roku
miałby	ponad	533	decyliony.(Na	rachunku	liczba	ta	wyglądałaby	tak:
533	000	000	000	000	000	000	000	000	000	000	000	dolarów.)
Niestety,	na	każdą	wystawioną	w	ofercie	publicznej	akcję	typu	Microsoft,	która
okazuje	się	wielkim	zwycięzcą,	przypada	1000	przegranych.	Psychologowie,	Daniel
Kahnerman	i	Amos	Tversky	wykazali,	że	gdy	istota	ludzka	prognozuje
prawdopodobieństwo	lub	częstotliwość	występowania	danego	wydarzenia,	to	opiera
swoją	ocenę	nie	na	tym,	jak	faktycznie	często	owo	wydarzenie	dotąd	występowało,
lecz	na	tym,	jak	bardzo	spektakularne	w	przeszłości	bywało.	Wszyscy	pragniemy
„nowego	Microsoftu”,	ponieważ	przegapiliśmy	ofertę	pierwotną	Microsoftu.	Ale
powszechnie	ignorujemy	fakt,	że	inwestycje	na	rynku	pierwotnym	są	przeważnie
fatalne.	Można	by	zarobić	533	decyliony,	ale	pod	warunkiem,	że	nie
przegapilibyśmy	ani	jednego,	z	nieczęsto	pojawiających	się,	zwycięzców,	co	jest
praktycznie	niemożliwe.	I	na	koniec	trzeba	dodać,	że	większość	wysokich	zysków
z	ofert	pierwotnych,	trafia	do	członków	ekskluzywnego	klubu,	czyli	wielkich
banków	inwestycyjnych	i	funduszy,	które	kupują	udziały	po	pierwotnej	(czytaj:
zaniżonej)	cenie,	zanim	trafią	do	obiegu	publicznego.	Największe	zyski	osiągają
akcje	tak	małych	spółek,	że	nawet	potężni	inwestorzy	nie	są	w	stanie	zdobyć	w	nich
udziałów,	bo	jest	ich	po	prostu	za	mało.
Ilustracja	6.1.	Im	szybciej	do	przodu,	tym	bardziej	do	tyłu
Badacze	Brad	Barber	i	Terrance	Odean	podzielili	kilka	tysięcy	graczy	giełdowych	na	pięć	kategorii	w	zależności
od	tego,	jak	często	obracają	swoim	kapitałem.	Ci,	którzy	prowadzą	najmniej	transakcji	(z	lewej)	osiągają
najwyższe	zyski.	A	ci	niecierpliwi	wzbogacają	swoich	maklerów,	a	nie	siebie	(słupki	z	prawej	strony	pokazują	dla
porównania	fundusz	indeksu	giełdowego).
Źródło:	Profesor	Brad	Barber	z	University	of	California	w	Davis	oraz	profesor	Terrance	Odean	z	University	of
California	w	Berkeley.
Jeśli	tak,	jak	większość	inwestorów,	masz	dostęp	do	akcji	z	oferty	pierwotnej,
dopiero	wtedy,	gdy	ich	ceny	skoczą	pod	niebiosa,	to	nie	masz	szans	na	dobre
wyniki.	Jeżeli	w	latach	1980-2001,	kupowałeś	akcje	w	ofercie	pierwotnej	po
średniej	cenie	zamknięcia,	i	trzymałeś	je	przez	trzy	lata,	to	osiągałeś	wyniki	gorsze
od	średniej	giełdowej	o	ponad	23	punkty	procentowe	rocznie.
Chyba	nie	ma	akcji,	które	lepiej	uosabiałaby	nierealne	marzenie	o	zdobyciu
bogactwa,	dzięki	akcjom	z	rynku	pierwotnego	niż	VA	Linux.	„LNUX	THE	NEXT
MSFT”,	triumfowali	pierwsi	właściciele.	„KUP	TERAZ,	A	ZA	PIĘĆ	LAT
ODEJDZIESZ	NA	EMERYTURĘ
129
”.	9	grudnia	1999	roku,	w	ofercie	pierwotnej
wystawiono	te	akcje	po	30	dolarów.	Ale	popyt	na	nie	był	tak	szalony,	że	po	otwarciu
NASDAQ	rano,	żaden	z	właścicieli	nie	mógł	sprzedać	udziałów	do	chwili,	aż	cena
podskoczyła	do	299	dolarów.	Najwyższa	cena	wyniosła	320	dolarów,	a	na
zakończenie	dnia	spadła	do	239,25	dolara,	co	daje	697,5%	zysku	
tylko	jednego	dnia
.
Ale	taki	zysk,	osiągnęła	garstka	instytucjonalnych	inwestorów,	a	indywidualni	byli
niemal	całkiem	pozbawieni	tej	szansy.
Co	ważniejsze	jednak,	kupno	akcji	na	rynku	pierwotnym	jest	złym	pomysłem,	bo
jawnie	łamie	jedną	z	najważniejszych	zasad	Grahama:	nieważne,	ilu	ludzi	kupuje
jakieś	akcje,	ty	powinieneś	je	kupować	tylko	wówczas,	jeśli	są	na	tyle	tanie,	abyś
mógł	zrobić	na	nich	dobry	interes.	Po	najwyższej	cenie	dnia,	inwestorzy	wycenili
VA	Linux	na	12,7	mld	dolarów.	Czy	ta	firma	była	tyle	warta?	To	nie	mające	nawet
pięciu	lat	przedsiębiorstwo,	sprzedało	oprogramowanie	i	usługi	za	44	mln	dolarów,
a	straciło	przy	tym	25	mln.	W	ostatnim	kwartale	fiskalnym,	VA	Linux	wygenerował
15	mln	dolarów	obrotów,	ale	poniósł	10	mln	dolarów	kosztów.	A	zatem,	ten	interes
przynosił	niemal	70	centów	straty	z	każdego	zainwestowanego	dolara.
Łączny	deficyt	VA	Linuksa	(suma	wydatków	przekraczająca	sumę	wpływów),
wyniósł	30	mln	dolarów.
Gdyby	VA	Linux	był	spółką	prywatną,	należącą	do	faceta	z	sąsiedztwa,	który	zza
płotu	zapytałby,	ile	zapłaciłbyś	za	jego	ledwie	zipiącą	firmę,	czy	zaproponowałbyś
12,7	mld,	czy	raczej	uśmiechnąłbyś	się	z	politowaniem,	wrócił	do	swojego	grilla
i	zaczął	się	zastanawiać,	czego	sąsiad	się	naćpał?	Gdybyśmy	ufali	własnemu
zdrowemu	rozsądkowi,	nikt	z	nas	nie	dałby	prawie	13	mld	dolarów	za	utracjusza,
który	już	utopił	30	mln	dolarów.
Ale	gdy	mamy	do	czynienia	nie	ze	spółką	prywatną	tylko	akcyjną,	wycena
przybiera	formę	konkursu	piękności	i	ceny	akcji	stają	się	ważniejsze	niż	wartość,
jaką	ten	biznes	posiada.	Póki	ktoś	chce	płacić	za	akcję	więcej	od	ciebie,	to	po	co	się
przejmować,	ile	tak	naprawdę	wart	jest	ten	biznes?Poniższy	wykres	odpowiada	na	to	pytanie.
Ilustracja	6.2.	Legenda	VA	Linux
Źródła:	VA	Linux	Systems	Inc.;	
www.morningstar.com
Akcje	VA	Linuksa	najpierw	wystrzeliły	w	górę	niczym	korek	od	szampana,
a	potem	poleciały	w	dół	jak	cegła	na	dno	stawu.	9	grudnia	2002	roku,	trzy	lata	po
maksimum	ceny	na	poziomie	239,50	dolara,	za	udziały	w	VA	Linuksie	można
dostać	1,19	dolara.
W	obliczu	tak	oczywistych	dowodów,	inteligentny	inwestor	powinien	dojść	do
wniosku,	że	akcje	wystawione	w	ofercie	publicznej	prawdopodobnie	są	zawyżone,
że	obiecują	tylko	iluzoryczny	zysk,	że	to	okazja	tylko	dla	garstki	wtajemniczonych,
że	to	niebezpieczna	inwestycja.