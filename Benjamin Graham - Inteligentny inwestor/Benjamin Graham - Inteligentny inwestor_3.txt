Warren	E.	Buffett
Wstęp	do	wydania	czwartego
Pierwszy	raz	przeczytałem	tę	książkę	na	początku	1950	roku,	gdy	miałem	19	lat.
Wydawało	mi	się	wówczas,	że	to	najlepsza	książka	o	inwestowaniu,	jaką
kiedykolwiek	napisano.	Dzisiaj	nadal	tak	uważam.
Aby	przez	całe	życie	inwestować	z	sukcesami,	nie	potrzeba	ogromnego	IQ,
nadzwyczajnego	rozeznania	w	biznesie,	ani	trudno	dostępnych	informacji.
Wystarczy	stabilna	struktura	intelektualna,	która	umożliwia	podejmowanie	decyzji
i	broni	się	przed	emocjami,	prowadzącymi	do	jej	niszczenia.	Jak	taka	struktura	ma
wyglądać,	jasno	i	precyzyjnie	opisuje	właśnie	ta	książka.	Dyscyplinę	emocjonalną
musisz	narzucić	sobie	sam.
Jeśli	przestrzegasz	zalecanych	przez	Benjamina	Grahama	zasad	postępowania
i	prowadzenia	biznesu	–	a	szczególnie	jeśli	słuchasz	nieocenionych	rad	z	8.	i	20.
rozdziału	–	wtedy	nie	możesz	osiągnąć	słabych	wyników	ze	swoich	inwestycji.
Osiągnięcie	wybitnych	rezultatów	zależy	od	tego,	ile	pracy	i	wysiłku
intelektualnego	włożysz	w	swoje	inwestycje	oraz	od	amplitudy	kapryśnych	zmian
na	giełdzie,	w	okresie	twojej	kariery	inwestycyjnej.	Im	spokojniej	na	giełdzie,	tym
większe	szanse	dla	poważnego	inwestora.	Idź	za	Grahamem,	a	twoje	zyski	będą
rosły,	zamiast	poddawać	się	kaprysom	giełdy.
Dla	mnie	Graham	to	ktoś	więcej	niż	nauczyciel	i	autor	książek.	Tylko	ojciec
wywarł	większy	wpływ	na	moje	życie	niż	on.	Zaraz	po	śmierci	Bena	w	1976	roku,
zamieściłem	o	nim	poniższe	wspomnienie	w	
Financial	Analysts	Journal
.	Mam
nadzieję,	że	podczas	lektury	tej	książki,	zauważysz	kilka	jego	cech,	o	których
napisałem	w	tym	panegiryku.
BENJAMIN	GRAHAM
1894-1976
Kilka	lat	temu,	niemal	osiemdziesięcioletni	wówczas	Benjamin	Graham,
powiedział	przyjacielowi,	że	każdego	dnia	chciałby	robić	„coś	głupiego,	coś
kreatywnego	i	coś	wielkodusznego”.
Wymienienie	jako	pierwszego	tego,	żartobliwego	celu,	świadczy	o	jego
umiejętności	prezentowania	koncepcji	bez	patosu	i	chełpliwości.	Chociaż	posiadały
one	ogromną	siłę,	przedstawiał	je	w	sposób	bardzo	wyważony.Czytelnikom	tego	magazynu,	nie	trzeba	ukazywać	jego	osiągnięć	pod	kątem
kreatywności.	Rzadko	się	zdarza,	aby	dzieło	twórcy	jakiejś	dyscypliny,	nie	zostało
szybko	przyćmione	przez	prace	jego	następców.	Jednak,	mimo	upływu	40	lat	od
pierwszego	wydania	książki,	która	wniosła	strukturę	i	logikę	do
nieuporządkowanej	i	pogmatwanej	dziedziny	analizy	papierów	wartościowych,
nawet	trudno	sobie	wyobrazić	kandydata	na	drugie	miejsce	w	tej	dyscyplinie.
W	branży,	w	której	większość	tekstów	po	kilku	tygodniach	lub	miesiącach	od
publikacji	staje	się	nieco	śmieszna,	zasady	Bena	nadal	pozostają	aktualne	–	ich
wartość	doceniana	i	rozumiana	jest	szczególnie	wówczas,	gdy	zaczyna	się
finansowa	zawierucha,	która	burzy	słabsze	struktury	intelektualne.	Jego	mądre	rady
zapewniały	niewzruszoność	tym,	którzy	ich	przestrzegali	–	nawet	jeśli	byli	mniej
utalentowani,	popełnili	błąd,	czy	poszli	za	bardziej	modnymi	i	błyskotliwymi
pomysłami.
Istotnym	aspektem	dominacji	Bena	w	swojej	dziedzinie	było	to,	że	nie	zawęził
aktywności	intelektualnej,	koncentrując	się	wyłącznie	na	jednym	celu.	Dominacja	ta
była	raczej	produktem	ubocznym	intelektu	o	takiej	rozpiętości,	że	nie	da	się	tego
nawet	ująć	w	słowa.	Nigdy	nie	spotkałem	kogoś,	o	tak	szerokich	horyzontach
umysłowych.	Dzięki	pamięci	dosłownie	absolutnej,	niespożytej	fascynacji	nową
wiedzą	i	umiejętności	przedstawiania	jej	w	formie	pasującej	do	pozornie
niezwiązanej	z	nią	problematyki,	potrafił	z	zachwytem	snuć	rozmyślania	na	każdy
temat.
Natomiast	jeśli	chodzi	o	wielkoduszność,	to	nie	miał	sobie	równych.	Był	moim
nauczycielem,	pracodawcą	i	przyjacielem.	W	każdej	z	tych	relacji	okazywał
całkowitą	otwartość	i	szczodrze	dzielił	się	–	podobnie	jak	ze	wszystkimi	uczniami,
pracownikami	i	przyjaciółmi	–	swoimi	myślami,	swoim	czasem	i	swoim	duchem.
Jeśli	sytuacja	wymagała	klarowności	myślenia,	najlepiej	było	zwrócić	się	do	niego.
Ben	był	zawsze	gotów	udzielić	rady	i	dodać	otuchy,	gdy	ktoś	tego	potrzebował.
Walter	Lippmann	mówił	o	ludziach	sadzących	drzewa,	pod	którymi	inni	mogą
usiąść.	Takim	człowiekiem	był	Ben	Graham.
Przedruk	z	
Financial	Analysis	Journal
,	listopad/grudzień	1976Jason	Zweig
Słowo	o	Benjaminie	Grahamie
Kim	był	Benjamin	Graham	i	dlaczego	trzeba	o	nim	mówić?
Był	nie	tylko	jednym	z	najlepszych	inwestorów	na	świecie,	ale	także	największym
w	dziejach,	filozofem	praktycznego	inwestowania.	W	czasach	przed	nim,	osoby
obracające	pieniędzmi	postępowały	niczym	średniowieczna	gildia,	kierująca	się
w	dużej	mierze	przesądami,	domysłami	i	hermetycznymi	rytuałami.	Książka
Grahama	pt.	
Security	Analysis
	przekształciła	te	skostniałe	kręgi	w	nowoczesną
profesję.
1
A	
Inteligentny	inwestor
	to	pierwsza,	przeznaczona	dla	indywidualnych
inwestorów	książka,	opisująca	strukturę	emocjonalną	i	analityczne	instrumenty,
które	stanowią	podstawę	sukcesu	finansowego.	Nadal	pozostaje	najlepszą	pozycją,
jaką	kiedykolwiek	napisano	dla	przeciętnego	odbiorcy.	Przeczytałem	ją	zaraz	po
tym,	gdy	jako	świeżo	upieczony	dziennikarz	w	1987	roku,	zacząłem	pracować
w	
Forbes
.	Zaskoczyła	mnie	wtedy	niewzruszona	pewność	Grahama,	że	każdy	rynek
byka	wcześniej	czy	później	musi	skończyć	się	źle.	W	październiku	tego	roku,
doszło	do	jednego	z	największych	krachów	w	dziejach	amerykańskiej	giełdy,	a	ja
byłem	wstrząśnięty	(obecnie,	po	szalonej	hossie	końca	lat	90.,	i	brutalnej	bessie
początku	nowego	wieku,	słowa	zawarte	w	
Inteligentnym	inwestorze
,	brzmią
bardziej	proroczo	niż	kiedykolwiek).
Droga	Grahama	do	wiedzy	nie	była	łatwa.	Na	własnej	skórze	poznał	cierpienia
finansowej	porażki.	Przez	dziesięciolecia	studiował	historię	i	psychologię	giełdy.
Urodził	się	jako	Benjamin	Grossbaum	9	maja	1894	roku	w	Londynie.	Jego	ojciec
handlował	porcelanowymi	figurkami	i	naczyniami.
2
	Gdy	Ben	miał	rok,	cała	rodzina
przeniosła	się	do	Nowego	Jorku.
Początkowo	żyli	dostatnio	przy	Fifth	Avenue,	mieli	służącą,	kucharza	i	francuską
guwernantkę.	Ale	po	śmierci	ojca,	w	1903	roku,	porcelanowy	biznes	zaczął	się
chwiać,	a	rodzina	popadała	w	biedę.	Matka	Bena	zrobiła	z	domu	pensjonat.	Potem,
za	pożyczone	pieniądze,	zaczęła	inwestować	„na	bazie	marży”,	a	w	1907	roku
splajtowała.	Ben	do	końca	życia	zapamiętał	upokorzenie,	które	spotkało	go,	gdy
poszedł	zrealizować	za	matkę	czek	i	podsłuchał,	jak	kasjer	zadaje	pytanie:	–	Czy
Dorothy	Grossbaum	ma	pokrycie	na	pięć	dolarów?Na	szczęście	Benjamin	zdobył	stypendium	na	Columbia	University,	gdzie	jego
inteligencja	mogła	w	pełni	rozkwitnąć.	W	1914	roku	ukończył	studia	z	drugą
pozycją	na	roku.	Przed	końcem	ostatniego	semestru	trzy	wydziały	–	filozofii,
języka	angielskiego	i	matematyki	–	zaproponowały	mu	stanowiska.	Miał	wtedy
zaledwie	20	lat.
On	jednak,	zamiast	na	uczelni,	wolał	spróbować	szczęścia	na	Wall	Street.	Zaczął
od	pracy	urzędniczej	w	firmie	handlującej	obligacjami,	potem	został	w	niej
analitykiem,	następnie	partnerem	i	wkrótce	kierował	firmą	inwestycyjną	należącą
częściowo	do	niego.
Nie	zaskoczyłby	go	boom	internetowy	i	nagły	wzrost	cen	spółek	internetowych.
W	1919	roku	osiągnął	250%	zysku	już	pierwszego	dnia	obrotu	akcjami	Savold
Tire,	nowej	spółki	z	kwitnącego	przemysłu	motoryzacyjnego.	Po	październikowym
krachu	firmę	oskarżono	o	defraudację,	a	jej	akcje	stały	się	bezwartościowe.
Graham	osiągnął	mistrzostwo	w	niemal	mikroskopowo	szczegółowym	badaniu
akcji.	W	1925	roku,	przekopując	raporty	Amerykańskiej	Komisji	Handlu	na	temat
ropociągów,	natknął	się	na	wiadomość,	że	firma	Nothern	Pipe	Line	–	jej	akcje
kosztowały	wtedy	65	dolarów	–	trzyma	co	najmniej	80	dolarów	na	akcję
w	bezpiecznych	obligacjach	(kupił	te	akcje,	nakłonił	dyrekcję	do	zwiększenia
dywidendy	i	trzy	lata	później	sprzedał	po	110	dolarów).
Mimo	druzgocącego	spadku	cen	akcji,	sięgającego	70%,	podczas	wielkiego
krachu	w	latach	1929-1932,	Grahamowi	udało	się	przetrwać,	a	nawet	dobrze
prosperować,	bo	korzystał	z	przemijającej	hossy.	Nie	wiadomo	dokładnie,	kiedy	po
raz	pierwszy	osiągnął	zyski,	ale	od	1936	roku,	aż	do	odejścia	na	emeryturę	w	1956
roku,	jego	Graham-Newman	Corp.	osiągał	co	najmniej	14,7%	wzrostu	rocznie
i	był	to	jeden	z	najlepszych	długofalowych	wyników	notowanych	w	dziejach	Wall
Street	(dla	porównania	średnia	dla	Wall	Street	to	12,2%).
3
Jak	to	się	Benjaminowi	Grahamowi	udało?	Łącząc	niezwykłą	sprawność
intelektualną	ze	zdrowym	rozsądkiem	i	szerokim	doświadczeniem,	opracował
podstawowe	zasady	inwestowania,	które	dzisiaj	są	przynajmniej	tak	samo	aktualne,
jak	w	jego	czasach:
•	Akcja	to	nie	tylko	symbol	na	taśmie	telegrafu	albo	elektroniczne	błyski,	lecz
świadectwo	posiadania	konkretnej	spółki,	której	zasadnicza	wartość	nie	zależy	od
ceny	akcji.
•	Giełda	jest	jak	wahadło,	które	stale	odchyla	się	od	nieuzasadnionego
optymizmu	(co	sprawia,	że	ceny	akcji	są	zbyt	wysokie)	do	przesadzonego
pesymizmu	(gdy	akcje	są	zbyt	tanie).	Inteligentny	inwestor	to	realista,	który
sprzedaje	optymistom	i	kupuje	od	pesymistów.
•	Przyszła	wartość	każdej	inwestycji	jest	funkcją	jej	obecnych	kosztów.	Im
większe	poniesiesz	koszty,	tym	mniejszy	osiągniesz	zysk.
•	Choćby	inwestor	był	nie	wiadomo	jak	ostrożny,	przed	jednym	ryzykiem	nie	jestw	stanie	się	uchronić,	a	mianowicie	przed	ryzykiem	pomyłki.	Tylko	zachowywanie,
jak	to	nazywa	Graham,	„marginesu	bezpieczeństwa”:	nigdy	nie	przepłacać,	choćby
nie	wiadomo	jakie	emocje	budziła	inwestycja	–	pozwala	minimalizować
prawdopodobieństwo	błędu.
•	Ty	sam	posiadasz	sekret	powodzenia	inwestycji.	Jeśli	staniesz	się	krytykiem,
który	nigdy	nie	wierzy	w	to,	o	czym	mówi	się	na	Wall	Street,	i	będziesz	inwestował
z	cierpliwością	i	pewnością	siebie,	możesz	odnosić	stałe	korzyści	podczas
najgorszej	bessy.	Rozwijając	dyscyplinę	i	odwagę,	nie	pozwalasz,	aby	zmienne
nastroje	innych	ludzi	rządziły	losem	twoich	finansów.	Od	tego,	jak	ty	się
zachowujesz,	ważniejsze	jest,	jak	zachowują	się	twoje	finanse.
Wydanie	poprawione	
Inteligentnego	inwestora
	stawia	sobie	za	cel	dopasowanie
koncepcji	Grahama	do	współczesnych	rynków	finansowych,	przy	całkowitym
zachowaniu	nienaruszalności	oryginalnego	tekstu	(z	wyjątkiem	przypisów
wyjaśniających)
4
.	Po	każdym	rozdziale	Grahama	znajduje	się	współczesny
komentarz.	W	tych	przewodnikach	dla	czytelnika	podaję	przykłady	wydarzeń
z	ostatnich	lat,	aby	pokazać,	że	zasady	Grahama	pozostają	aktualne	–	i	odkrywcze	–
do	dziś	dnia.
Wszystkim	tym,	którzy	czytają	mistrzowski	tekst	Grahama	po	raz	pierwszy	–	ale
także	po	raz	czwarty	lub	piąty	–	zazdroszczę	przeżywanego	podekscytowania
i	doznawanego	olśnienia.	Jak	wszystkie	książki	należące	do	klasyki,	
Inteligentny
inwestor
	uczy	nas	i	zmienia	nasz	pogląd	na	świat.	Im	częściej	się	tę	książkę	czyta,
tym	bardziej	staje	się	to	oczywiste.	Jeśli	Graham	zostanie	twoim	przewodnikiem,
masz	zagwarantowane,	że	staniesz	się	inwestorem	o	niebo	inteligentniejszym.