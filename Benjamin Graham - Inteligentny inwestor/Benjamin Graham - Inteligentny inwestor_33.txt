i	perspektywy	firmy,	tym	cena	jej	akcji	bardziej	odbiega	od	wartości	księgowej.	Ale
im	większa	nadwyżka	w	stosunku	do	wartości	księgowej,	tym	mniejsza	szansa	na
określenie	wartości	rzeczywistej,	i	większa	podatność	na	zmiany	nastrojów	i	wycen
giełdowych.	I	tak	oto	dochodzimy	do	paradoksu	–	im	większe	sukcesy	odnosi
przedsiębiorstwo,	tym	większych	wahań	cen	jego	akcji	można	się	spodziewać.
Oznacza	to	w	gruncie,	że	im	wyższej	jakości	akcja,	tym	bardziej	podatna	na
spekulacje	–	przynajmniej	w	porównaniu	z	niezbyt	spektakularnymi	akcjami
średniej	jakości.
167
	To	samo	dotyczy	porównania	wiodącej	spółki	wzrostowej
z	ustabilizowanymi	koncernami.	Wyłączamy	z	naszych	rozważań	papiery
najbardziej	spekulacyjne,	ponieważ	emitują	je	najbardziej	spekulacyjne
przedsiębiorstwa.
Powyższy	argument,	powinien	wyjaśnić	często	dziwne	zachowanie	cen,
większości	przedsiębiorstw	odnoszących	sukcesy	i	budzących	zachwyty.	Naszym
ulubionym	przykładem	jest	ich	lider	–	International	Business	Machines	(IBM).
W	latach	1962-1963,	cena	jego	akcji	w	ciągu	siedmiu	miesięcy	spadła	z	607	do	300.
Po	dwóch	podziałach	akcji,	w	1970	roku,	cena	spadła	z	387	do	219.	Podobnie	akcje
Xeroksa,	a	więc	przedsiębiorstwa,	które	zanotowało	jeszcze	wyższy	wzrost	zysków
w	ostatnim	dziesięcioleciu	–	w	latach	1962-1963	staniały	z	171	do	87,	a	w	roku	1970
ze	116	do	65.	Takie	ogromne	spadki	nie	pozostawiały	wątpliwości,	w	kwestii
długoterminowego	wzrostu	Xeroksa	lub	IBM	w	przyszłości.	Pokazywały	jednak,	że
giełdzie	zabrakło	pewności	siebie,	w	pierwszej	wycenie	wartości	tych	znakomicie
rokujących	przedsiębiorstw.
Powyższa	analiza	prowadzi	nas	do	praktycznego	wniosku	na	temat	tego,	jakie
znaczenie	dla	konserwatywnego	inwestora	mają	akcje.	Jeśli	zwraca	szczególną
uwagę	na	dobór	papierów	do	swego	portfela,	to	najlepiej,	aby	skoncentrował	się	na
akcjach	sprzedawanych	po	rozsądnych	cenach	zbliżonych	do	wartości	środków
trwałych	–	czyli	za,	powiedzmy,	nie	więcej	niż	jedną	trzecią	powyżej	tej	wartości.
Jeśli	zakupy	dokonywane	są	na	takim	lub	niższym	poziomie,	to	można	uznać,	że
akcje	są	powiązane	z	bilansem	przedsiębiorstwa	i	będą	odporne	na	wahania
giełdowe.	Jeżeli	jednak	cena	jest	nieco	wyższa	od	wartości	księgowej,	to	można
przyjąć,	że	nadwyżka	ta	jest	dodatkową	opłatą	za	to,	że	akcje	są	notowane	na
giełdzie	i	dzięki	temu	łatwo	można	nimi	obracać.
Tu	trzeba	umieścić	przestrogę.	Nie	wystarczy	zakup	akcji	po	cenie	zbliżonej	do
wartości	księgowej,	aby	uznać	inwestycję	za	udaną.	Inwestor	musi	też	zwracać
uwagę	na	satysfakcjonujący	wskaźnik	cena/zysk,	na	stabilną	pozycję	finansową	i	na
perspektywy	na	przyszłość	–	czy	przedsiębiorstwo	będzie	osiągać	zyski	przez	co
najmniej	kilka	lat.	Wydaje	się,	że	to	za	duże	wymagania	wobec	skromnie
wycenionych	akcji,	ale	wcale	nietrudno	o	ich	spełnienie,	jeśli	ceny	giełdowe	nie
poszybowały	na	zbyt	niebezpieczny	poziom.	Jeśli	inwestor	zdecyduje	się
zrezygnować	z	cudownych	perspektyw	–	to	znaczy	wzrostu	większego	od	średniejgiełdowej	–	bez	trudu	znajdzie	szeroki	wybór	papierów	spełniających	te	kryteria.
W	poświęconych	doborowi	akcji	Rozdziałach	14.	i	15.	przedstawimy	dane
pokazujące,	że	w	1970	roku,	spełniała	je	ponad	połowa	akcji	z	indeksu	DJIA.
W	chwili	pisania	tych	słów,	najpopularniejsze	akcje	–	American	Tel.&Tel.	–
sprzedają	się	nawet	poniżej	wartości	środków	trwałych.	Zresztą,	większość	akcji
spółek	energetycznych	ma	tę	zaletę	–	obok	wielu	innych	–	że	obecnie	(1972	rok),
ich	ceny	są	na	rozsądnym	poziomie,	bliskim	wartości	księgowej.
Inwestor	posiadający	akcje	zakupione	po	cenach	zbliżonych	do	wartości
księgowej,	ma	bardziej	niezależne	i	obiektywne	spojrzenie	na	wahania	giełdowe	niż
ten,	który	zapłacił	wielokrotność	zysków	i	wartości	aktywów.	Dopóki	możliwości
osiągania	zysków	z	jego	portfela	są	satysfakcjonujące,	może	nie	zawracać	sobie
głowy	giełdowymi	kaprysami.	Co	więcej,	od	czasu	do	czasu	może	je	wykorzystać,
aby	pobawić	się	w	kupowanie	tanio	i	sprzedawanie	drogo.
Przykład	A&P
Teraz	przedstawimy	jeden	z	naszych	oryginalnych	przykładów,	który	choć
pochodzi	sprzed	wielu	lat,	wydał	nam	się	fascynujący,	bo	łączy	wiele	różnych
doświadczeń	w	inwestowaniu	i	działalności	przedsiębiorstwa.	Chodzi	o	Great
Atlantic	&	Pacific	Tea	Co.	Oto	jego	historia:
Akcje	A&P	weszły	w	1929	roku	na	giełdę	„Curb”,	obecnie	American	Stock
Exchange,	i	były	sprzedawane	aż	po	494.	Do	1932	roku,	spadły	do	104,	chociaż
w	tym	katastrofalnym	okresie	przedsiębiorstwo	miało	prawie	tak	samo	wysokie
zyski	jak	poprzednio.	W	roku	1936	ceny	wahały	się	od	111	do	131.	Później,	gdy
w	1938	roku	doszło	do	kryzysu	gospodarczego	i	bessy	giełdowej,	spadły	do
nowego	minimum	na	poziomie	36.
To	była	niezwykła	cena.	Oznaczała,	że	akcje	uprzywilejowane	i	zwykłe,	łącznie,
miały	wartość	rynkową	126	mln,	chociaż	z	najnowszych	sprawozdań	firmy
wynikało,	że	posiada	85	mln	w	gotówce	i	134	mln	kapitału	obrotowego	(czyli
aktywów	bieżących	netto).	A&P	było	największym	przedsiębiorstwem	detalicznym
w	Ameryce,	a	może	nawet	na	świecie,	z	imponującą	historią	wielu	lat	stabilnych
zysków.	Ale	w	1938	roku,	Wall	Street	uważała,	że	to	wybitne	przedsiębiorstwo	jest
warte	mniej	niż	jego	aktywa	bieżące	–	kiedy	działa,	jest	tańsze,	niż	gdyby	je
zlikwidować.	Dlaczego?	Po	pierwsze,	pojawiło	się	zagrożenie,	że	sieci	sklepów
zostaną	obłożone	specjalnym	podatkiem,	po	drugie,	w	porównaniu	z	poprzednim
rokiem,	spadły	zyski	netto,	a	po	trzecie,	na	giełdzie	panowała	bessa.	Pierwsza
obawa	okazała	się	przesadzona,	a	w	efekcie	nieuzasadniona.	Dwa	pozostałe
czynniki	miały	tylko	chwilowe	znaczenie.
Załóżmy,	że	inwestor	kupił	akcje	A&P	w	1937	roku,	po	cenie,	powiedzmy,	12razy	większej	niż	średnie	zyski	z	ostatnich	pięciu	lat,	czyli	po	około	80.	Nie
sugerujemy	bynajmniej,	że	późniejszy	spadek	do	36	nie	miał	dla	niego	żadnego
znaczenia.	Na	pewno	radzono	mu,	aby	starannie	przeanalizował	swoją	sytuację
i	sprawdził,	czy	w	którymś	momencie	się	nie	przeliczył.	Gdyby	jednak	jego	analizy
potwierdziły	się	–	a	tak	rzeczywiście	się	stało	–	miał	pełne	prawo	uznać	giełdowy
spadek	za	tymczasowy	kaprys,	a	jeśli	miał	dość	funduszy	i	odwagi,	mógł	nawet
wykorzystać	szansę	na	zakup	dalszych	akcji	po	okazyjnej	cenie.
Dalszy	rozwój	wypadków	i	wnioski
W	1939	roku,	ceny	akcji	A&P	wzrosły	do	117
1
/
2
,	czyli	trzykrotnie	w	stosunku	co
ceny	z	1938	roku	i	znacznie	powyżej	średniej	z	1937	roku.	Taka	zmiana
w	zachowaniu	akcji	nie	jest	niczym	niezwykłym.	Ale	przypadek	A&P	był
szczególny.	Od	1949	roku,	wraz	z	całą	giełdą,	ceny	akcji	tej	sieci	sklepów
spożywczych	szły	w	górę,	aż	w	1961	roku,	po	podziale	jedna	do	dziesięciu,
osiągnęły	poziom	70
1
/
2
,	czyli	równowartość	705	akcji	z	1938	roku.
Co	interesujące,	cena	70
1
/
2
	była	30	razy	wyższa	od	zysków	z	1961	roku.	Taki
wskaźnik	cena/zysk,	w	porównaniu	ze	średnim	23	dla	spółek	z	DJIA,	mógł
sugerować,	że	oczekiwane	są	znakomite	zyski.	Optymizmu	tego	nie	tłumaczyły
zyski	z	lat	poprzednich,	i	rzeczywiście	okazał	się	całkiem	nieuzasadniony.
W	następnym	okresie,	zyski,	zamiast	szybko	wzrosnąć,	generalnie	spadały.	W	ciągu
roku	od	maksimum	70
1
/
2
,	cena	spadła	o	ponad	połowę	–	do	34.	Jednak	tym	razem,
nie	była	to	cena	równie	okazyjna	jak	minimum	z	1938	roku.	Po	najróżniejszych
wahaniach,	cena	spadła	do	nowych	minimów:	21
1
/
2
	w	1970	roku	oraz	18	w	roku
1972	–	po	wykazaniu	przez	spółkę	pierwszego	kwartalnego	deficytu	w	całej	jej
historii.
Na	tym	przykładzie	widać,	jak	zmienne	bywają	koleje	losu	dużej	amerykańskiej
firmy,	w	czasie	niewiele	dłuższym	niż	jedno	pokolenie,	a	także	z	jakimi	błędami
oraz	nadmiarem	optymizmu	lub	pesymizmu,	inwestorzy	wyceniają	jej	akcje.
W	1938	roku,	firmę	rozdawano	praktycznie	za	darmo	i	nie	było	chętnych,	żeby
brać,	a	w	roku	1961	inwestorzy	rozchwytywali	akcje	oferowane	po	śmiesznie
wysokiej	cenie.	Później	spółka	szybko	straciła	połowę	wartości	giełdowej,	a	przez
kolejne	lata,	nastąpiły	dalsze	spadki.	W	tym	czasie,	znakomite	zyski	zamieniły	się
w	przeciętne.	W	1968	roku,	gdy	panował	boom	gospodarczy,	zyski	okazały	się
mniejsze	niż	w	1958	roku.	Kilka	razy,	nie	wiadomo	dlaczego,	wypłacono	drobne
dywidendy,	których	nie	uzasadniały	nadwyżki	zysków.	W	roku	1961	i	w	roku	1972,
A&P	była	większa	niż	w	roku	1938,	ale	już	ani	tak	dobrze	zarządzana,	ani	tak
rentowna,	ani	tak	atrakcyjna.
168
To	historia	z	dwoma	ważnymi	morałami.	Pierwszy	–	giełda	często	myli	się	tak
bardzo,	że	baczny	i	odważny	inwestor	może	wykorzystać	jej	ewidentne	błędy.	Drugi
–	wraz	z	upływem	lat	zmienia	się	charakter	i	jakość	działalności	przedsiębiorstw	–czasem	na	lepsze,	częściej	na	gorsze.	Inwestor	nie	musi	ich	obserwować	czujnym
sokolim	okiem,	ale	od	czasu	do	czasu	powinien	przyjrzeć	się	im	uważnie.
Powróćmy	teraz	do	porównania	posiadacza	akcji	zbywalnych	i	kogoś,	kto	ma
udziały	w	biznesie	prywatnym.	Mówiliśmy,	że	ten	pierwszy	
może	
uważać	się	za
współwłaściciela	każdego	przedsiębiorstwa,	w	które	zainwestował	lub	też	uznać	się
za	właściciela	akcji,	które	w	każdej	chwili	wolno	mu	sprzedać	po	cenach	z	notowań.
Zwróćmy	jednak	uwagę,	że	prawdziwego	inwestora	–	co	bardzo	ważne	–
	niemalże	nie	da	się	zmusić	do	sprzedania	akcji	i	zazwyczaj	może	sobie	pozwolić	na
ignorowanie	bieżących	notowań.	Może	zwracać	na	nie	uwagę	i	działać	na	ich
podstawie	tylko	wtedy,	gdy	mu	pasuje	do	książki.
169
	Tak	więc,	gdy	inwestor	podąża
za	tłumem	lub	niepotrzebnie	zamartwia	się	nieuzasadnionymi	spadkami	wartości
giełdowej	posiadanych	papierów,	swoją	największą	korzyść	zamienia	w	największą
niekorzyść.	Lepiej	byłoby	dla	niego,	gdyby	jego	akcje	wcale	nie	były	notowane	na
giełdzie,	bo	to	oszczędziłoby	mu	złości	wywołanej	błędami,	jakie	w	wycenie
popełniają	inni	ludzie.
170
Nawiasem	mówiąc,	tego	rodzaju	sytuacja	zaistniała	w	mrocznym	okresie	recesji
z	lat	1931-1933.	Posiadanie	udziału	w	przedsiębiorstwie,	które	nie	było	notowane
na	giełdzie,	dawało	komfort	psychiczny.	Na	przykład,	ludzie	spłacający	hipoteki	za
nieruchomości,	za	które	musieli	płacić	odsetki,	mogli	sobie	wmawiać,	że	ich
inwestycja	zachowuje	pełnię	wartości,	bo	nie	ma	żadnych	notowań,	z	których
wynikałoby	co	innego.	Z	kolei	wiele	obligacji	notowanych	na	giełdzie	spółek,
czasami	nawet	dobrej	jakości	i	o	znacznym	potencjale,	cierpiało	z	powodu	ostrych
spadków	notowań,	a	ich	właściciele	uważali,	że	stają	się	coraz	biedniejsi.
W	rzeczywistości,	właściciele	papierów	pozostających	w	obrocie	giełdowym,	mieli
się	dobrze,	chociaż	niskie	ceny	pokazywały	co	innego.	Bo	gdyby	chcieli	–	albo
musieli	–	sprzedać	swoje	instrumenty,	byłoby	to	możliwe,	najwyżej	musieliby
udzielić	dodatkowych	zniżek.	Ale	mogli	postąpić	logicznie	i	zignorować	sytuację
na	giełdzie,	uznać	ją	za	przejściową	i	zasadniczo	pozbawioną	znaczenia.
Wmawianie	sobie,	że	nie	przeżywamy	spadku	wartości	tylko	dlatego,	że	nasze
inwestycje	nie	są	notowane	na	giełdzie,	to	zwykłe	okłamywanie	się.
Jeśli	chodzi	o	naszego	udziałowca,	który	w	1938	roku	kupił	akcje	A&P,
twierdzimy,	że	dopóki	trzymał	swoje	akcje,	spadki	cen	nie	przysparzały	mu	innej
szkody	niż	tylko	we	własnej	ocenie	wartości	tej	spółki.	Gdyby	takie	spadki	nie
nastąpiły,	miałby	prawo	spodziewać	się,	że	notowania	giełdowe	wrócą	do	poziomu
z	1937	roku	lub	wyższego	–	do	czego	rzeczywiście	doszło	rok	później.	Pod	tym
względem,	był	na	pozycji	co	najmniej	tak	samo	korzystnej,	jak	właściciel
prywatnego	biznesu,	którego	udziały	nie	są	notowane	na	giełdzie.	Bo	w	takim
przypadku,	właściciel	również	mógł	–	słusznie	lub	nie	–	umniejszać	w	myślach
wartość	swojej	firmy	z	powodu	tego,	co	działo	się	z	jego	przedsiębiorstwem
podczas	recesji	w	1938	roku.Krytycy	stosowania	wartości	księgowej	w	inwestycjach	giełdowych	przekonują,
że	akcji	spółek	nie	można	rozpatrywać	ani	oceniać	tak	samo	jak	udziałów
w	prywatnym	przedsiębiorstwie,	ponieważ	zorganizowany	rynek	papierów
wartościowych	„nadaje	współposiadaniu	nową	i	niesłychanie	ważną	cechę,	jaką	jest
płynność”.	Ale	„płynność”	oznacza,	po	pierwsze,	że	inwestor	dzień	w	dzień	może
korzystać	z	giełdy	i	na	nowo	dokonywać	wyceny	swojego	portfela,	
jakiekolwiek
znaczenie	może	ta	wycena	mieć
,	a	po	drugie,	jeśli	zechce,	może	na	podstawie
codziennych	notowań	giełdowych	powiększać	albo	pomniejszać	wielkość	swojej
inwestycji.	A	zatem,	dzięki	notowaniom	giełdowym,	uzyskuje	
pewne	opcje
,	których
nie	miałby,	gdyby	jego	udziały	nie	były	notowane.	Ale	to	nie	oznacza,	że	musi	je
wykorzystywać,	jeśli	woli	wyceniać	swoje	inwestycje	na	podstawie	innych	źródeł.
Zamknijmy	ten	podrozdział	swego	rodzaju	przypowieścią.	Wyobraź	sobie,	że
masz	udział	w	jakimś	prywatnym	przedsiębiorstwie.	Zapłaciłeś	za	niego	1000
dolarów.	Jedna	z	twoich	wspólniczek,	pani	Giełda,	wyświadcza	ci	przysługę.
Każdego	dnia	mówi	ci,	że	jej	zdaniem	twój	udział	jest	wart	tyle	a	tyle	i	proponuje,
że	za	taką	cenę	odkupi	go	od	ciebie	albo	sprzeda	ci	dodatkowe	akcje.	Czasami	jej
propozycje	wydają	się	kuszące	i	uzasadnione	aktualnymi	wynikami	działalności.
Ale	często	pani	Giełda	przesadza	z	entuzjazmem	albo	z	obawami,	i	proponowana
przez	nią	cena	wydaję	ci	się	nieco	zwariowana.
Czy	pozwolisz,	jeśli	jesteś	rozsądnym	inwestorem	albo	poważnym	biznesmenem,
aby	codzienne	komunikaty	pani	Giełdy	wpływały	na	twoją	wycenę	wartości
udziału,	za	który	zapłaciłeś	1000	dolarów?	Tylko,	jeśli	zgadzasz	się	z	nią	albo
chcesz	z	nią	pohandlować.	Być	może,	byłbyś	zadowolony,	sprzedając	po	śmiesznie
wysokiej	cenie	i	odkupując,	gdy	cena	znacznie	spadnie.	Ale	generalnie	lepiej,	abyś
samodzielnie	wyceniał	swoją	inwestycję	na	podstawie	pełnych	sprawozdań
z	działalności	i	finansowej	pozycji	przedsiębiorstwa.
W	takiej	właśnie	sytuacji	znajduje	się	inwestor,	który	ma	akcje	notowane	na
giełdzie.	Gdy	chce	dokonać	własnej	oceny,	może	korzystać	z	codziennych	notowań,
może	je	ignorować.	Musi	brać	pod	uwagę	ważne	ruchy	cen,	bo	w	przeciwnym	razie
jego	ocena	nie	będzie	miała	żadnego	praktycznego	znaczenia.	Poza	tym,	zmiany
cen	mogą	być	sygnałem,	na	który	może	zareagować…	A	mówiąc	prostym
językiem:	sygnałem,	żeby	sprzedać	akcje,	bo	ceny	spadają	i	nadejdą	jeszcze	gorsze
czasy.	Jednak	naszym	zdaniem,	takie	sygnały	równie	często	są	pomocne	co	mylące.
Zasadniczo,	dla	prawdziwego	inwestora,	wahania	cen	mają	tylko	jedno	znaczenie	–
dają	mu	szansę	na	zakup	po	rozsądnej	cenie	podczas	spadków	i	na	sprzedaż	podczas
znacznego	wzrostu.	Kiedy	indziej	lepiej,	gdyby	zapomniał	o	giełdzie	i	zwrócił
uwagę	na	zyski	z	dywidend	oraz	wyniki	działalności	posiadanych	spółek.
Podsumowanie