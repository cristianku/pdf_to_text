się	od	dalszych	komentarzy.
Inwestor	powinien	wykorzystywać	swoją	inteligencję	nie	tylko	przy
opracowywaniu	polityki	finansowej,	ale	również	przy	ustalaniu	związanych	z	nią
szczegółów.	Zalicza	się	do	nich	także	wybór	rzetelnego	maklera,	który	będzie
realizował	zlecenia.	Do	tej	pory,	wystarczyło	radzić	czytelnikom,	żeby	zwracali	się
wyłącznie	do	członków	NYSE,	chyba	że	istniały	naprawdę	poważne	powody,	aby
skorzystać	z	usług	innej	firmy.	Teraz	musimy	podsunąć	kolejną	radę.	Naszym
zdaniem,	osoby,	którym	nie	zależy	na	rachunku	kredytowym	–	a	w	naszym
słowniku	oznacza	to	wszystkich	nieprofesjonalnych	inwestorów	–	powinny
przyjmowanie	i	wydawanie	papierów	wartościowych	powierzyć	bankowi.	Podczas
składania	u	maklera	zlecenia	kupna,	trzeba	mu	polecić	dostarczenie	zakupionych
papierów	do	banku,	gdzie	otrzyma	zapłatę.	I	odwrotnie	–	sprzedając	papiery,	trzeba
poinstruować	bank,	aby	dostarczył	je	do	maklera.	Takie	usługi	łączą	się	z	nieco
większymi	kosztami,	ale	warto	zdecydować	się	na	wydatek,	aby	czuć	się	bezpiecznie
i	mieć	spokojną	głowę.	Radę	tę	inwestor	może	pominąć	jako	nieaktualną,	jeśli	ma
pewność,	że	wszystkie	problemy	firm	maklerskich	zostały	już	rozwiązane,	ale
nigdy	wcześniej.
226
Banki	inwestycyne
Termin	„banki	inwestycyjne”,	odnosi	się	do	instytucji,	które	w	dużym	stopniu
zajmują	się	wypuszczaniem,	gwarantowaniem	i	sprzedażą	nowych	emisji	akcji
i	obligacji	(gwarancja	dotyczy	przedsiębiorstwa	emitującego	papiery	lub	innego
emitenta,	którego	papiery	zostaną	sprzedane).	Udzielaniem	gwarancji	zajmuje	się
wiele	firm	maklerskich.	Generalnie,	polega	to	na	przynależności	do	grupy
asekuracyjnej,	którą	tworzą	wiodące	banki	inwestycyjne.	W	domach	maklerskich,
pojawiła	się	też	tendencja,	do	wypuszczania	i	sponsorowania	mniejszych	pakietów
nowych	papierów	–	zwłaszcza	w	formie	niewielkich	emisji	akcji	zwykłych,	podczas
w	pełni	rozkręconej	hossy.
Banki	inwestycyjne,	to	prawdopodobnie	najbardziej	szacowna	część	społeczności
Wall	Street,	ponieważ	to	dzięki	nim,	finanse	odgrywają	konstruktywną	rolę,
polegającą	na	dostarczaniu	kapitału	potrzebnego	do	rozwoju	przemysłu.
Teoretyczne	uzasadnienie	utrzymywania	aktywnych	giełd	papierów	wartościowych,
mimo	ich	częstych	ekscesów	spekulacyjnych,	polega,	de	facto,	przede	wszystkim	na
tym,	że	zorganizowany	handel	papierami	wartościowymi	ułatwia	sprzedaż	nowych
emisji	akcji	i	obligacji.	Gdyby	inwestorzy	i	spekulanci	nie	widzieli	rynku	gotowego
do	obrotu	papierami,	które	są	im	oferowane,	prawdopodobnie	nie	chcieliby	ich
kupować.
Relacje	między	bankiem	inwestycyjnym	a	inwestorem,	przypominają	stosunkiłączące	sprzedawcę	i	potencjalnego	nabywcę.	W	przeszłości,	zdecydowana	część
każdej	nowej	oferty	obligacji,	trafiała	do	największych	instytucji	finansowych,	typu
banki	i	towarzystwa	ubezpieczeniowe.	W	tego	typu	transakcjach,	sprzedawcy
papierów	wartościowych	mieli	do	czynienia	z	nabywcami	wprawnymi
i	doświadczonymi.	I	dlatego	u	tych	klientów,	wszelkie	rekomendacje	banków
inwestycyjnych,	spotykały	się	z	dużą	rezerwą	i	sceptycyzmem.	A	transakcje	prawie
zawsze	były	zawierane	na	zasadach	biznesowych.
Ale	zupełnie	inna	sytuacja	panuje	w	relacjach	między	
indywidualnym
	nabywcą
papierów	wartościowych,	a	występującym	w	roli	gwaranta	bankiem	inwestycyjnym
albo	domem	maklerskim.	Tutaj	kupujący	rzadko	bywa	doświadczony	i	wprawny.
Łatwo	ulega	wpływom	sprzedającego,	zwłaszcza	gdy	chodzi	o	akcje,	ponieważ
często	kieruje	nim	nieujawnione	pragnienie	osiągnięcia	szybkiego	zysku.	Efekt	jest
taki,	że	ochrona	inwestora	bardziej	zależy	od	skrupułów	i	moralności	instytucji
sprzedających	papiery,	niż	od	jego	własnych	zdolności	krytycznych.
3
Wyrazy	uznania	należą	się	uczciwym	i	kompetentnym	instytucjom
gwarancyjnym,	które	potrafią	odnaleźć	się	w	dwóch	nie	współgrających	ze	sobą
rolach	–	doradcy	i	sprzedawcy.	Jednak	nieostrożnością	ze	strony	inwestora	byłoby
zaufanie	ocenie	sprzedającego.	W	1959	roku	powiedzieliśmy,	że:	„przykre	rezultaty
tego	lekceważącego	podejścia,	ujawniły	się	niedawno	w	dziedzinie	udzielania
gwarancji	papierów	wartościowych;	w	okresie	aktywnych	spekulacji	miały
poważny	wpływ	na	sprzedaż	nowych	akcji”.	Wkrótce	potem,	ostrzeżenie	to	okazało
się	bardzo	na	miejscu.	Jak	już	wspominaliśmy,	lata	1960-1961	i	1968-1969
wyróżniły	się	bezprecedensowym	zalewem	papierów	niskiej	jakości,
sprzedawanych	publicznie	po	absurdalnie	wysokich	cenach	emisyjnych,	które
w	wielu	przypadkach	dalej	były	zawyżane	za	pomocą	spekulacji	i	manipulacji.
W	tym	niegodnym	zaufania	procederze,	który	pokazał,	że	znajoma	kombinacja
chciwości,	głupoty	i	nieodpowiedzialności	nie	zniknęła	z	finansowej	sceny,	wzięło
udział	wiele	ważnych	instytucji	z	Wall	Street.
Inteligentny	inwestor	bierze	pod	uwagę	rady	i	rekomendacje	banków
inwestycyjnych,	zwłaszcza	tych,	które	słyną	ze	swej	reputacji,	ale	musi	te	sugestie
poddać	rzetelnemu	i	niezależnemu	osądowi	–	czy	to	własnemu,	jeśli	wystarcza	mu
kompetencji,	czy	też	innego	doradcy.
227
Inni	doradcy
Istnieje	pewien	stary	dobry	zwyczaj,	zwłaszcza	w	mniejszych	miejscowościach,	aby
w	sprawach	inwestycji	konsultować	się	z	pracownikiem	banku	komercyjnego.
Bankowiec	nie	musi	mieć	dogłębnej	wiedzy	na	temat	papierów	wartościowych,	ale
ma	pewne	doświadczenie	i	reprezentuje	konserwatywne	podejście.	Wielupożytecznych	rad	udzieli	zwłaszcza	niewprawnemu	inwestorowi,	którego	kusi,	aby
zboczyć	z	prostej	i	nudnej	ścieżki	polityki	defensywnej,	i	któremu	potrzeba
rozsądnego	spojrzenia.	Bardziej	dziarskiemu	i	agresywnemu	inwestorowi,	który
pragnie	rady	na	temat	okazyjnych	zakupów,	raczej	nie	będą	pasować	poglądy
przedstawiciela	komercyjnego	banku.
228
Krytycznym	okiem	spoglądamy	na	szeroko	rozpowszechniony	zwyczaj,
zwracania	się	o	radę	w	sprawie	inwestycji	do	krewnych	i	znajomych.	Pytający
zawsze	uważa,	że	ma	podstawy	sądzić,	że	osoba,	do	której	się	zwraca,	dysponuje
większą	wiedzą	i	doświadczeniem.	Z	naszych	obserwacji	wynika,	że	znalezienie
dobrego	doradcy	spoza	branży,	jest	równie	trudne,	jak	dobór	dobrych	papierów	bez
niczyjej	pomocy.	Złych	rad	udziela	się	za	darmo.
Podsumowanie
Inwestorzy,	gotowi	zapłacić	prowizję	za	zarządzanie	finansami,	mogą	wybrać
renomowaną	i	rekomendowaną	firmę	doradztwa	inwestycyjnego.	Mogą	również
skorzystać	z	oddziałów	inwestycyjnych	dużych	towarzystw	powierniczych	lub
z	usług	nadzorczych,	świadczonych	za	opłatą,	przez	kilka	czołowych	firm	z	NYSE.
Nie	powinni	oczekiwać	nadzwyczajnych	wyników,	ale	na	pewno	porównywalnych
z	tymi,	jakie	osiąga	przeciętny,	ostrożny	i	dobrze	poinformowany	inwestor.
Większość	nabywców	papierów	wartościowych,	dostaje	rady	bez	dodatkowej
opłaty.	Dlatego	można	zakładać,	że	w	większości	przypadków	nie	powinni	oni
oczekiwać	ponadprzeciętnych	wyników.	Należy	wystrzegać	się	wszystkich	–	czy	to
maklerów,	czy	sprzedawców	papierów	wartościowych	–	którzy	obiecują
spektakularne	dochody	albo	zyski.	Odnosi	się	to	zarówno	do	sprawy	doboru
papierów,	jak	i	do	nieuchwytnej	(a	może	nawet	iluzorycznej),	sztuki	prowadzenia
operacji	giełdowych.
Na	początku,	inwestorzy,	których	zdefiniowaliśmy	jako	defensywnych,	nie	są
w	stanie	dokonać	obiektywnego	osądu	rekomendacji	otrzymywanych	od	doradców.
Ale	mogą	jasno	i	precyzyjnie	–	a	nawet	wielokrotnie	–	powiedzieć,	jakie	papiery
chcą	kupić.	Jeśli	posłuchają	naszych	zaleceń,	ograniczą	się	do	najlepszych	obligacji
i	akcji	czołowych	spółek,	sprzedawanych	po	cenie,	którą	w	świetle	analiz
i	doświadczenia	można	uznać	za	niewygórowaną.	Analitycy	papierów
wartościowych,	z	każdej	poważnej	firmy	maklerskiej,	mogą	zestawić	listę	takich
akcji	i	poinformować	inwestora,	czy	na	podstawie	doświadczeń,	obecny	poziom	cen
można	uznać	za	ekstrawagancki,	czy	nie.
Inwestor	agresywny	od	razu	zaczyna	aktywną	współpracę	z	doradcami.	Prosi
o	szczegółowe	wyjaśnianie	rekomendacji	i	przedstawia	własne	zdanie	na	ich	temat.
Oznacza	to,	że	swoje	oczekiwania	i	charakter	operacji	na	papierach	wartościowych,łączy	z	poszerzaniem	wiedzy	i	doświadczenia	w	tej	dziedzinie.	W	wyjątkowych
przypadkach,	gdy	przekonał	się	o	rzetelności	i	kompetencjach	doradców,	może
oprzeć	się	na	ich	poradach,	bez	samodzielnego	zrozumienia	i	zaaprobowania
podejmowanej	decyzji.
Na	świecie	nie	brak	chciwych	maklerów	i	pozbawionych	skrupułów
sprzedawców	akcji,	dlatego	zalecamy	naszym	czytelnikom	ograniczanie	swoich
kontaktów	–	w	miarę	możliwości	–	do	członków	NYSE.	Z	pewną	niechęcią
dorzucamy	też	ostrożne	zalecenie,	aby	dostawy	i	płatności	załatwiać	za
pośrednictwem	banków.	Prawdopodobnie,	za	kilka	lat	znikną	skazy	z	obrazu
działających	na	Wall	Street	firm	maklerskich,	ale	na	koniec	1971	roku	powtarzamy:
„Lepsza	ostrożność	niż	żałość”.KOMENTARZ	DO	ROZDZIAŁU	10
Czuję	wdzięczność	do	miletańskiej	dziewki,	która	widząc,	że	filozof	Tales	stale	spędza	czas	na
kontemplacji	sklepienia	niebieskiego	i	wciąż	ma	oczy	skierowane	ku	górze,	położyła	mu	coś	na	drodze,
aby	się	potknął,	i	ostrzegła,	że	na	bujanie	myślami	w	chmurach	będzie	miał	czas,	gdy	zobaczy,	co	leży
u	jego	stóp.	W	gruncie	rzeczy	udzieliła	mu	rady,	aby	patrzył	raczej	w	siebie	niż	w	niebo.
Michel	de	Montaigne
Czy	potrzebujesz	pomocy?
We	wspaniałych	czasach	końca	lat	90.,	wielu	inwestorów	postanowiło	się
usamodzielnić.	Dokonując	analiz	na	własną	rękę,	osobiście	wybierając	akcje
i	prowadząc	transakcje	za	pośrednictwem	Internetu,	omijali	kosztowną
infrastrukturę	analiz,	doradztwa	i	transakcji	na	Wall	Street.	Niestety,	wielu	z	nich
zdecydowało	się	na	niezależność	tuż	przed	najgorszą	bessą	od	czasów	wielkiej
recesji,	i	potem	mieli	poczucie,	że	usamodzielnienie	było	z	ich	strony	głupotą.
Oczywiście,	nie	zawsze	tak	jest.	Ludzie,	którzy	wszystkie	decyzje	zlecali
tradycyjnym	biurom	maklerskim	też	stracili	pieniądze.
Ale	wielu	inwestorów	czuje	się	spokojniej	z	doświadczeniem,	osądem	i	opiniami
dobrego	doradcy	finansowego.	Niektórzy	chcą,	aby	ktoś	postronny	pokazał	im,
jaką	stopę	zwrotu	potrzebują	osiągnąć	ze	swojej	inwestycji	albo	ile	dodatkowych
pieniędzy	muszą	zainwestować,	aby	zrealizować	założone	cele	finansowe.	Jeszcze
inni	chcą	po	prostu	mieć	na	kogo	zrzucić	winę,	gdy	inwestycja	się	nie	powiedzie,
i	wtedy	zamiast	popadać	w	zwątpienie,	krytykują	tego,	kto	miał	ich	bronić
i	dodawać	otuchy.	Doradcy	zapewniają	także	psychiczne	wsparcie	w	momentach,
gdy	trzeba	zachować	spokój,	a	inwestorom	go	brakuje.	Generalnie,	tak	jak	nie	ma
powodów,	abyś	nie	miał	sam	zarządzać	swoim	portfelem,	tak	nie	ma	nic
wstydliwego	w	tym,	że	prosisz	o	pomoc	w	zarządzaniu.
229
Jak	określić,	czy	potrzebujesz	pomocy?	Oto	kilka	sygnałów:
Duże	straty.	Jeśli	od	początku	2000	roku	do	końca	2002	roku,	twój	portfel	stracił
ponad	40%	wartości,	to	masz	wynik	jeszcze	gorszy,	niż	ogólnie	fatalny	całej	giełdy.
Trudno	powiedzieć,	czy	to	z	powodu	twojego	lenistwa,	beztroski	czy	braku
szczęścia.	Po	tak	ogromnej	stracie	twój	portfel	błaga	o	pomoc.