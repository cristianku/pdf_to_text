KOMENTARZ	DO	ROZDZIAŁU	12
Szybciej	obrabuje	cię	fircyk	z	piórem	niż	z	pistoletem.
Bo	Diddley
Gra	w	numerki
Nawet	Graham	zdziwiłby	się,	do	jakiego	stopnia	w	ostatnich	latach	firmy	i	ich
księgowi	przesunęli	granice	przyzwoitości.	Sowicie	wynagradzani	opcjami	udziału
dyrektorzy,	zdali	sobie	sprawę,	że	zbiją	bajeczny	majątek,	jeśli	tylko	na	kilka	lat
z	rzędu	podwyższą	zyski	swojej	firmy.
267
	Setki	przedsiębiorstw	narusza	ducha	–	o	ile
nie	literę	–	zasad	księgowości,	zamieniając	raporty	finansowe	w	bełkot,	w	którym
fatalne	wyniki	kryją	się	za	maską	kosmetycznych	upiększeń,	pozornych	kosztów
i	zysków	pisanych	palcem	na	wodzie.	Przyjrzyjmy	się	kilku	takim	niecnym
praktykom.
Jak	gdyby!
Do	najpowszechniejszych	chyba	sztuczek	z	księgowością	należy	„pro	forma”.	Na
Wall	Street	istnieje	powiedzenie,	że	każda	marna	koncepcja	ma	swój	początek
w	genialnym	pomyśle.	Dotyczy	to	także	„pro	forma”.	Pierwotnym	założeniem,	było
pokazywanie	rzeczywistego	obrazu	długoterminowego	wzrostu	zysków,	przez
wyrównywanie	rzekomo	„pojedynczych”	zdarzeń	albo	krótkoterminowych
odstępstw	od	trendu.	Na	przykład,	podana	do	prasy	informacja	pro	forma
pokazywała,	jakie	zyski	mogłaby	mieć	spółka	w	ostatnim	roku,	gdyby	firma,	którą
przejęła	„należała	do	rodziny”	przez	ostatnich	12	miesięcy.
Ale	w	latach	90.,	firmy	już	nie	mogły	się	bez	tej	metody	obejść.	Proszę	spojrzeć
na	poniższe	przykłady	sztuczek:
•	Za	kwartał	kończący	się	30	września	1999	roku,	InfoSpace	Inc.	przedstawiło
zyski	pro	forma,	jak	gdyby	nie	zapłaciło	159,9	mln	dolarów	dywidend	z	akcji
uprzywilejowanych.•	Za	kwartał	kończący	się	31	października	2001	roku,	BEA	Systems	Inc.
przedstawiło	zyski	pro	forma,	jak	gdyby	nie	zapłaciło	193	mln	dolarów	podatków
z	opcji	udziałów	zrealizowanych	przez	pracowników.
•	Za	kwartał	kończący	się	31	marca	2001	roku,	JDS	Uniphase	Corp.	przedstawiło
swoje	zyski	pro	forma,	jak	gdyby	nie	zapłaciło	4	mln	dolarów	podatków,	nie
straciło	7	mln	na	inwestycji	w	złe	akcje	i	nie	poniosło	2,5	mld	wydatków
związanych	z	fuzjami	i	kwestiami	reputacji.
Krótko	mówiąc,	zyski	pro	forma	pozwalają	przedsiębiorstwom	zaprezentować,	jak
dobrze	zrobiły,	gdyby	tego	nie	zrobiły	tak	źle,	jak	w	rzeczywistości	zrobiły.
268
	Jako
inteligentny	inwestor,	jedyne	co	możesz	zrobić	z	zyskami	pro	forma,	to	zignorować
je.
Głód	uznania
W	2000	roku,	wydawało	się,	że	gigant	telekomunikacyjny	Qwest	Communications
International	Inc.	ma	silną	pozycję.	Chociaż	średnia	rynkowa	spadła	o	9%,	on
stracił	tylko	5%.
Jednak	sprawozdanie	finansowe	Qwest,	zawierało	dziwną	rzecz.	Pod	koniec	1999
roku,	przedsiębiorstwo	postanowiło	zaliczyć	sobie	przychody	z	książek
telefonicznych	zaraz	po	ich	wydaniu,	chociaż	każdy,	kto	kiedykolwiek	zamieszczał
ogłoszenie	na	żółtych	stronach,	wie,	że	wiele	przedsiębiorstw	płaci	za	te	ogłoszenia
w	miesięcznych	ratach.	Czary-mary!	Taka	niewinnie	brzmiąca	„zmiana	w	zasadach
księgowania”,	podwyższyła	dochody	netto	o	240	mln	dolarów	po	odliczeniu
podatków,	czyli	o	jedną	piątą	wszystkich	pieniędzy,	które	w	tym	roku	zarobiło
Qwest.
Tak	jak	góra	lodowa	na	powierzchni	pokazuje	tylko	swój	czubek,	tak	tego	typu
księgowanie	zysków	sygnalizuje	niebezpieczeństwa	znacznie	bardziej	rozległe
i	głębokie.	Nie	inaczej	było	w	przypadku	Qwest.	Na	początku	2003	roku,	po
przejrzeniu	wcześniejszych	sprawozdań	finansowych,	firma	ogłosiła,	że
przedwcześnie	uznała	zyski	ze	sprzedaży	sprzętu,	niewłaściwie	zaksięgowała
koszty	usług	świadczonych	przez	kontrahentów,	błędnie	wpisała	koszty	po	stronie
zysków	i	bezpodstawnie	potraktowała	wymianę	aktywów	jako	sprzedaż.	Z	tego
wszystkiego	wynikało,	że	Qwest	przeszacowało	zyski	za	rok	2000	i	rok	2001	o	2,2
mld	dolarów,	w	tym	80	mln	z	wcześniej	opisywanej	„zmiany	w	zasadach
księgowania”.
269
Przestępstwa	kapitałowePod	koniec	lat	90.,	Global	Crossing	Ltd.	przejawiała	ogromne	ambicje.	Spółka
z	siedzibą	na	Bermudach,	budowała	„pierwszą	zintegrowaną	globalną	sieć
światłowodową”	z	ponad	100	000	mln	kabli,	w	dużej	mierze	układanych	na	dnach
oceanów.	Po	okablowaniu	świata,	Global	Crossing	miała	sprzedawać	firmom
komunikacyjnym	prawo	do	korzystania	z	sieci.	W	1998	roku,	na	konstrukcję	sieci
światłowodowej	wydała	600	mln	dolarów.	W	tym	samym	roku,	prawie	jedna	trzecia
budżetu	na	budowę,	została	odliczona	od	dochodów	jako	wydatek	o	nazwie	„koszt
sprzedaży	wydajności”.	Gdyby	nie	te	178	mln	dolarów,	Global	Crossing	–	która
zgłosiła	96	mln	straty	netto	–	mogłaby	zgłosić	około	82	mln	zysku	netto.
W	tym	samym	roku,	jak	wynika	z	przypisu	do	sprawozdania	rocznego	z	1999
roku,	Global	Crossing	„zainicjowała	księgowanie	usług	zakontraktowanych”.
Przestała	odpisywać	większość	wydatków	budowlanych,	jako	koszty	uzyskania
przychodu	ze	sprzedaży	wydajności	swojej	sieci.	Teraz,	znaczna	część	wydatków	na
budowę,	nie	była	traktowana	jako	koszty	operacyjne,	lecz	jako	nakłady	kapitałowe
–	co	powiększało	całkowite	aktywa,	zamiast	obniżać	dochody	netto.
270
Myk…	i	na	jedno	skinienie,	aktywa	trwałe	wzrosły	o	575	mln	dolarów,	a	koszty
sprzedaży	–	o	350	mln	dolarów,	chociaż	firma	wydawała	pieniądze,	jak	pijany
marynarz	po	zejściu	ze	statku.
Wydatki	kapitałowe,	służą	menedżerom	jako	podstawowe	narzędzie	poprawy
i	powiększania,	dobrze	działającego	przedsiębiorstwa.	Ale	elastyczne	reguł
księgowania,	pozwalają	menedżerom	windować	przedstawiane	zyski,	przez
zamianę	normalnych	wydatków	operacyjnych,	w	aktywa	kapitałowe.	Jak	pokazuje
przypadek	Global	Crossing,	inteligentny	inwestor	powinien	wiedzieć	co,	jak
i	dlaczego	podlega	w	firmie	kapitalizacji.
Historia	wynalazków
Micron	Technology	Inc.,	podobnie	jak	wielu	producentów	półprzewodników,
zanotowało	w	2000	roku	spadek	obrotów.	Spadek	popytu	Micron	odczuło	tak
dotkliwie,	że	musiało	od	swojej	wartości	odpisywać	wynalazki,	ponieważ	klienci
najwyraźniej	nie	wyceniali	ich	na	tyle,	ile	żądało	Micron.	W	kwartale	zakończonym
w	maju	2001	roku,	przedsiębiorstwo	to	obcięło	wartość	swoich	wynalazków	o	261
mln	dolarów.	Większość	inwestorów	zinterpretowała	to	nie	jako	normalne
redukowanie	kosztów	operacyjnych,	lecz	jako	wydarzenie	niezwykłe.
Proszę	zobaczyć,	co	się	stało:
Ilustracja	12.1.	Stare	spółkiŹródło:	Sprawozdanie	roczne	Micron	Technology.
Micron	dokonywało	kolejnych	odpisów	wartości	wynalazków,	w	każdym
z	kolejnych	sześciu	kwartałów	fiskalnych.	Czy	dewaluacja	wynalazków	Micron	to
wydarzenie	jednorazowe,	czy	też	stan	chroniczny?	Można	na	ten	temat	dyskutować,
ale	jedno	jest	pewne:	inteligentny	inwestor	musi	wobec	jednorazowych	kosztów
zachowywać	ostrożność	równie	wytrwale,	jak	króliczek	Energizera.
271
Miara	emerytury
W	2001	roku,	SBC	Communications	Inc.,	które	ma	udziały	w	Cingular	Wireless,
PacTel	i	Southern	New	England	Telephone,	osiągnęło	7,2	mld	dolarów	dochodów
netto	–	to	znakomity	wynik	w	roku,	który	okazał	się	zły	dla	całej	zatłoczonej
branży	telekomów.	Ale	zyski	nie	pochodziły	tylko	z	działalności	SBC.	Aż	1,4	mld	–
czyli	13%	dochodów	netto	–	pochodziło	z	planu	emerytalnego.
Ponieważ	SBC	ma	na	kontach	emerytalnych	zainwestowane	więcej	pieniędzy	niż
szacunkowo	będzie	potrzebne	do	wypłacania	pracownikom	przyszłych	świadczeń,
traktuje	tę	różnicę	jak	przychód	bieżący.	Oto	prosty	powód	powstania	takiej
nadwyżki:	w	2001	roku,	z	8,5%	do	9%	wzrosła	stopa	zwrotu	spodziewana
z	inwestycji	w	plany	emerytalne,	co	obniżyło	sumę	pieniędzy,	którą	trzeba	odłożyć
na	bieżąco.
SBC	wyjaśniło	wzrost	swoich	oczekiwań	oświadczeniem,	że	„w	każdym	z	trzechlat	przed	końcem	2001	roku,	rzeczywisty	zwrot	z	dziesięcioletniej	inwestycji
przekroczył	10%”.	Innymi	słowy	–	dotąd	nasze	zyski	były	wysokie,	wiec	możemy
założyć,	że	w	przyszłości	będzie	tak	samo.	Ale	takie	twierdzenie	nie	tylko	łamie
zasady	logiki,	ale	także	ignoruje	fakt,	że	stopy	procentowe	spadły	do	niemal
rekordowo	niskiego	poziomu,	co	zaniży	przyszłe	zyski	z	obligacji	zawartych
w	portfelach	funduszy	emerytalnych.
A	na	przykład	Warren	Buffett's	Berkshire	Hathaway,	w	tym	samym	roku,	
obniżyło
spodziewaną	stopę	zwrotu	z	lokat	emerytalnych	z	8,3%	do	6,5%.	Czy	SBC	postępuje
realistycznie,	jeśli	zakłada,	że	menedżerowie	funduszy	emerytalnych	tak	bardzo
wyprzedzą	oczekiwania	jednego	z	najznakomitszych	na	świecie	inwestorów?	Raczej
nie.	W	2001	roku,	fundusz	emerytalny	Berkshire	Hathaway	uzyskał	9,8%,	a	SBC	–
stracił	6,9%.
272
Oto	pytania	dla	inteligentnego	inwestora:	Czy	„zyski	z	planu	emerytalnego	netto”
wynoszą	więcej	niż	5%	dochodów	firmy	netto?	
(Jeśli	tak,	to	czy	nadal	będziesz	czuł
się	bezpiecznie,	z	pozostałymi	zyskami	firmy,	kiedy	w	przyszłych	latach	zysk	z	planów
emerytalnych	zniknie?)
	Czy	„długoterminowa	stopa	zwrotu	z	aktywów	planu
emerytalnego”	wygląda	rozsądnie?	(W	
2003	roku	6,5%	wydaje	się	mało
prawdopodobne,	a	wszystko	powyżej	tego	poziomu	to	czysta	ułuda
).
Ostrzeżenia	dla	inwestora
Kilka	poniższych	porad	pomoże	ci	uniknąć	zakupu	akcji,	które	okażą	się	bombą
zegarową.
Czytaj	od	tyłu.	Kiedy	przeglądasz	sprawozdanie	finansowe	przedsiębiorstwa,
zacznij	czytać	od	ostatniej	strony	i	powoli	przesuwaj	się	do	pierwszej.	Wszystko,	co
firma	chciałaby	przed	tobą	ukryć,	znajduje	się	na	końcu	–	i	właśnie	dlatego	trzeba
tam	zaczynać.
Czytaj	przypisy.	
Nigdy
	nie	kupuj	akcji,	jeśli	nie	przeczytałeś	przypisów	do
raportu	finansowego,	zawartego	w	sprawozdaniu	rocznym.	W	„podsumowaniu
polityki	księgowania”,	znajduje	się	opis,	jaką	metodą	firma	wyliczyła	zyski
i	majątek;	w	jaki	sposób	potraktowała	spłatę	rat	i	kontrakty;	jak	wyliczyła	koszty
marketingu	i	jak	zaksięgowała	inne	aspekty	działalności.
273
	W	innych	przypisach,
należy	zwracać	uwagę	na	ujawnienie	zadłużenia,	opcji	udziałów,	kredytów
udzielanych	klientom,	rezerw	na	wypadek	strat	i	innych	„ryzykownych	czynników”,
które	potrafią	znacznie	uszczuplić	zyski.	Powinieneś	też	być	wyczulony	na,	m.in.
fachowe	terminy	typu	„kapitalizacja”,	„odroczenie”	i	„restrukturyzacja”	oraz
zwykłe	słowa	sygnalizujące,	że	firma	zmienia	swoje	praktyki	księgowania,	na
przykład	„począwszy	od”,	„zmiana”	i	„jednak”.	Żaden	z	tych	zwrotów	nie	oznacza,
że	należy	powstrzymywać	się	od	kupna	akcji,	ale	że	trzeba	drążyć	głębiej.	Postaraj