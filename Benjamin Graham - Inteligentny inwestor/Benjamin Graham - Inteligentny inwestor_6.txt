•	W	połowie	1999	roku,	po	osiągnięciu	117,3%	zysku	za	pierwszych	pięć
miesięcy,	Alexander	Cheung,	menedżer	Monument	Internet	Fund,	prognozował,	że
przez	najbliższe	trzy	do	pięciu	lat,	jego	fundusz	będzie	osiągał	50%	rocznego
zysku,	a	średnia	zwrotu	za	20	lat	wyniesie	35%.
15
•	Po	tym,	jak	w	1999	roku,	wartość	jednostek	funduszu	Amerindo	Technology
Fund	wzrosła	niewiarygodnie	aż	o	248,9%,	menedżer	portfela	Alberto	Vilar
wyśmiewał	każdego,	kto	ośmielił	się	wątpić,	że	Internet	to	niezniszczalna	maszynka
do	robienia	pieniędzy.	„Jeśli	nie	wchodzisz	w	ten	sektor,	to	nie	osiągasz
maksymalnych	zysków.	Jedziesz	bryczką	zaprzężoną	w	konia,	a	ja	pędzę	porsche.
Rezygnujesz	z	szansy	na	dziesięciokrotny	wzrost?	To	zwróć	się	do	kogoś	innego.”
16
•	W	lutym	2000	roku	menager	zarządzający	funduszem,	James	J.	Cramer,
oznajmił,	że	„nie	warto	mieć	w	posiadaniu”	innych	akcji	niż	akcje	spółek
powiązanych	z	Internetem.	Nazwał	je	„zwycięzcami	nowego	świata”.	Twierdził,	że
„będą	zwyżkować	zarówno	w	dobrych,	jak	i	w	złych	czasach”.	Cramer	wbił	nawet
szpilkę	Grahamowi:	„Trzeba	pozbyć	się	wszystkich	schematów,	formuł	i	przepisów
istniejących	przed	epoką	sieci…	Gdybyśmy	stosowali	się	do	nauk	Grahama
i	Dodda,	nie	zarobilibyśmy	złamanego	grosza.”
17
Wszyscy	ci	pseudoeksperci	zignorowali	rozsądne	słowa	Grahama:	„Znakomite
perspektywy	rozwoju	danej	branży,	nie	muszą	przekładać	się	na	zyski	inwestorów.”
Dość	łatwo	przewidzieć,	które	branże	będą	się	najszybciej	rozwijać,	ale	takie
prognozy	nie	mają	żadnego	znaczenia,	jeśli	wszyscy	inwestorzy	spodziewają	się
tego	samego.	Gdy	wszyscy	uznają,	że	najlepiej	inwestować	w	daną	branżę,	to	ceny
akcji	będą	podbijane	tak	wysoko,	że	w	przyszłości	mogą	już	tylko	spadać.
Teraz	nikt	już	nie	ma	tyle	tupetu,	aby	twierdzić,	że	branża	technologiczna	będzie
nadal	przeżywać	największy	rozwój	na	świecie.	Ale	nie	należy	zapominać,	że
ludzie,	którzy	dziś	twierdzą,	że	kolejnym	pewniakiem	będzie	opieka	zdrowotna,
energetyka,	nieruchomości	albo	złoto,	mają	tyle	samo	racji	co	ci,	którzy	robili
wiele	szumu	wokół	zaawansowanych	technologii.
Iskierka	nadziei
O	ile	w	latach	90.	wydawało	się,	że	dla	cen	akcji	nie	istnieje	górny	pułap,	o	tyle
teraz,	w	2003	roku,	mają	one	taki	poziom,	że	chyba	już	nie	mogą	spaść	niżej.
Wahadło,	co	Graham	zawsze	przewidywał,	odchyliło	się	w	drugą	stronę	–	od
nadmiernego	optymizmu	do	nieuzasadnionego	pesymizmu.	W	2002	roku
inwestorzy	wycofali	z	funduszy	akcji	27	mld	dolarów,	a	ankieta	przeprowadzona
przez	Securities	Industry	Association	wykazała,	że	jeden	na	10	inwestorów	wycofał
swoje	fundusze	ze	stratą	co	najmniej	25%.	Ci	sami	ludzie,	którzy	chętnie	kupowali
akcje	pod	koniec	lat	90.	–	gdy	ceny	rosły,	a	zatem	akcje	drożały	–	sprzedawaliswoje	udziały,	gdy	ceny	spadały,	czyli	z	definicji	akcje	taniały.
Jak	błyskotliwie	wykazał	Graham	w	Rozdziale	8.	jest	to	właściwe	działanie
wstecz.	Inteligentny	inwestor	zdaje	sobie	sprawę,	że	gdy	ceny	rosną,	akcje	stają	się
bardziej	ryzykowne,	a	gdy	ceny	spadają,	ryzyko	maleje.	Inteligentny	inwestor
obawia	się	hossy,	bo	wtedy	za	akcje	trzeba	płacić	więcej.	I	odwrotnie	(póki	masz
w	garści	gotówkę,	która	zaspokoi	twoje	potrzeby),	powinieneś	cieszyć	się	z	bessy,
ponieważ	wtedy	następuje	wyprzedaż	akcji.
18
	Zapamiętaj	więc:	koniec	hossy	to	nie
jest,	jak	wszyscy	uważają,	zła	wiadomość.	Dzięki	spadkom	cen	akcji,	gromadzenie
majątku	staje	się	bezpieczniejsze.	Czytaj	dalej,	a	Graham	podpowie	ci,	jak	to	zrobić.ROZDZIAŁ	
1
Inwestycje	a	spekulacje	–	wyniki,	których	spodziewa	się
inteligentny	inwestor
Rozdział	ten	przedstawia	w	sposób	ogólny	poglądy,	które	bliżej	zostaną
zaprezentowane	w	dalszej	części	książki.	Na	początku	chcemy	przede	wszystkim
określić	naszą	koncepcję	polityki	portfelowej,	dostosowanej	do	prywatnego,
nieprofesjonalnego	inwestora.
Inwestycja	a	spekulacja
Co	rozumiemy	pod	słowem	„inwestor”?	W	książce	jest	ono	używane	jako
przeciwstawne	do	określenia	„spekulant”.	Już	w	roku	1934,	w	naszym	podręczniku
Security	Analysis
1
	podjęliśmy	następującą	próbę	precyzyjnego	określenia	różnicy
między	inwestorem	a	spekulantem:	„Operacja	inwestycyjna	to	taka,	która	dzięki
starannej	analizie,	obiecuje	bezpieczeństwo	oraz	zadowalającą	rentowność
zaangażowanej	kwoty.	Operacje	nie	spełniające	tych	wymogów	są	spekulacjami”.
Choć	w	ciągu	kolejnych	38	lat	twardo	trzymaliśmy	się	tej	definicji,	warto
wspomnieć	o	znacznych	zmianach,	jakie	przez	ten	czas	nastąpiły,	jeśli	chodzi
o	używanie	terminu	„inwestor”.	Po	wielkim	krachu	giełdowym	w	latach	1929-1932,
wszystkie	akcje	zwyczajne	uznawano	powszechnie	za	instrumenty	z	gruntu
spekulacyjne	(wybitny	autorytet	stwierdzał	kategorycznie,	że	aby	inwestować,
trzeba	kupować	tylko	obligacje).
2
Obecnie	spotykamy	się	ze	zjawiskiem	odwrotnym.	Przestrzegamy	naszych
czytelników	przed	przyjmowaniem	potocznego	żargonu,	w	którym	termin
„inwestor”	oznacza	wszystkich	prowadzących	operacje	na	giełdzie.	W	poprzednim
wydaniu	cytowaliśmy	następujący	tytuł	artykułu,	który	w	czerwcu	1962	roku
pojawił	się	na	pierwszej	stronie	pewnego	ważnego	dziennika	finansowego:
MALI	INWESTORZY	NASTAWIAJĄ	SIĘ	NA	BESSĘ,	SPRZEDAJĄ	KRÓTKO
ZDEKOMPLETOWANE	PAKIETY
W	październiku	1970	roku,	w	tym	samym	dzienniku,	w	artykule	redakcyjnym,krytykowano	tak	zwanych	„inwestorów	niefrasobliwych”,	którzy	wówczas
przerzucili	się	na	kupno.
Cytaty	te	bardzo	dobrze	ilustrują	zamieszanie,	jakie	od	wielu	lat	towarzyszy
użyciu	słów:	„inwestycja”	i	„spekulacja”.	Przemyślmy	przedstawioną	powyżej
definicję	inwestycji	i	zastanówmy	się,	czy	można	nazwać	inwestorem
niedoświadczoną	osobę,	która	nawet	nie	posiada	tego,	co	sprzedaje,	i	ma	jakieś,
przeważnie	emocjonalne,	przeczucie,	że	zdoła	to	odkupić	po	znacznie	niższej	cenie
(warto	zwrócić	uwagę,	że	kiedy	ukazał	się	artykuł	z	roku	1962,	giełda	miała	za
sobą	poważny	spadek	i	właśnie	przygotowywała	się	do	większego	wzrostu.	Był	to
chyba	najgorszy	moment	na	przyjmowanie	krótkiej	pozycji).	W	ogólniejszym
sensie,	sformułowanie	z	drugiego	artykułu	„inwestorzy	niefrasobliwi”,	można
uznać	za	wewnętrznie	sprzeczne	i	zabawne	–	coś	w	rodzaju	„rozrzutnych	nędzarzy”
–	gdyby	takie	wypaczenie	językowe	nie	przynosiło	tyle	szkód.
Gazeta	użyła	słowa	„inwestor”,	ponieważ	w	potocznym	języku	na	Wall	Street
każdy,	kto	kupuje	lub	sprzedaje	walory,	staje	się	inwestorem	–	niezależnie	od	tego,
co	kupuje,	w	jakim	celu,	po	jakiej	cenie,	za	gotówkę	czy	na	kredyt.	Porównajmy	to
z	podejściem	szerokiej	opinii	publicznej	w	roku	1948,	kiedy	ponad	90%
ankietowanych	wyrażało	niechęć	wobec	kupna	akcji.
3
	Połowa	jako	przyczynę
podawała:	„brak	bezpieczeństwa,	hazard”,	a	druga	stwierdzała:	„nie	znam	się	na
tym”
19
.	O	ironio	(choć	nie	ma	w	tym	nic	dziwnego),	kupno	wszelkiego	rodzaju	akcji
niemal	powszechnie	uchodziło	za	wysoce	spekulacyjne	lub	ryzykowne,	chociaż
w	tamtym	czasie	można	było	kupować	po	najbardziej	atrakcyjnych	cenach,	które
wkrótce	miały	rozpocząć	swój	wzrost,	największy	w	historii.	I	przeciwnie:	sam	fakt,
że	ceny	wzrosły	do	poziomów	niebezpiecznych	–	jak	je	później	oceniano	–	uczynił
z	tych	operacji	„inwestycje”,	a	ze	wszystkich,	którzy	kupowali	akcje,	zrobił
„inwestorów”.
Rozróżnienie	między	inwestycją	a	spekulacją	akcjami	zawsze	było	potrzebne,
jego	zanik	obecnie,	budzi	niepokój.	Często	twierdziliśmy,	że	Wall	Street	jako
instytucja,	powinna	wrócić	do	tego	rozróżnienia	i	promować	je	we	wszystkich
kontaktach	z	opinią	publiczną.	W	przeciwnym	razie,	któregoś	dnia	giełdy	zostaną
obarczone	winą	za	poważne	straty	spekulacyjne,	poniesione	przez	ludzi,	którzy	nie
zostali	stosownie	ostrzeżeni.	I	znów	–	jak	na	ironię	–	wiele	niedawnych	kłopotów
niektórych	firm	związanych	z	giełdą	wynikało	stąd,	że	do	funduszy	kapitałowych
włączały	akcje	spekulacyjne.	Wierzymy,	że	czytelnik	tej	książki	jasno	zda	sobie
sprawę	z	ryzyka,	jakie	nieodłącznie	towarzyszy	zaangażowaniu	pieniędzy	w	akcje.
Ryzyka	tego	nie	da	się	oddzielić	od	rysujących	się	szans	na	zysk,	i	inwestorzy
muszą	je	uwzględniać	w	swoich	kalkulacjach.
Z	tego,	co	dotąd	powiedzieliśmy,	wynika,	że	być	może	przestanie	istnieć	coś
takiego	jak	polityka	inwestycyjna	oparta	na	akcjach	–	w	tym	sensie,	że	zawsze
można	zaczekać,	aby	kupić	je	po	cenie	nie	wiążącej	się	z	ryzykiem	poniesieniarynkowej	czy	„papierowej”	straty	na	tyle	dużej,	aby	wywołała	większy	niepokój.
Inwestor	musi	być	świadom,	że	prawie	zawsze	jego	portfel	akcji	zawiera	pewien
element	spekulacyjny.	Rzecz	w	tym,	aby	utrzymać	ten	element	w	wąskim	zakresie
i	finansowo	oraz	psychicznie	nastawiać	się,	że	w	dalszej	lub	bliższej	perspektywie,
pojawią	się	okresy	mniej	korzystne.
Należy	tu	dodać	jeszcze	dwie	uwagi	na	temat	samej	spekulacji,	która	różni	się	od
czynnika	spekulacyjnego,	obecnego	w	większości	akcji	reprezentatywnych.	Jawna
spekulacja	nie	jest	ani	nielegalna,	ani	niemoralna,	ani	(w	większości	przypadków)
nie	wypycha	nikomu	portfela.	Pewien	poziom	spekulacji	jest	wręcz	konieczny
i	nieunikniony,	ponieważ	w	wielu	sytuacjach	przy	zakupie	akcji,	trzeba	liczyć	się
z	możliwościami	zarówno	zysków,	jak	i	strat.	I	trzeba	pogodzić	się	z	tym
ryzykiem
20
.	Podobnie,	jak	inteligentne	inwestowanie,	istnieje	także	inteligentna
spekulacja.	Ale	z	wielu	przyczyn	może	być	też	nieinteligentna.	Do	najważniejszych
z	nich	należą:	ktoś	spekuluje,	a	myśli,	że	inwestuje;	ktoś	spekuluje	poważnie,	a	nie
tylko	amatorsko,	chociaż	brakuje	mu	odpowiedniej	wiedzy	i	umiejętności;	ktoś
spekuluje,	wystawiając	na	ryzyko	więcej	pieniędzy,	niż	może	stracić.
W	naszym	konserwatywnym	ujęciu	każdy	nieprofesjonalista,	który	prowadzi
operacje	na	kredyt
21
,	powinien	zdawać	sobie	sprawę,	że	de	facto	spekuluje,	a	jego
makler	ma	obowiązek	mu	to	uświadomić.	Natomiast	każdy,	kto	kupuje	tak	zwane
„pewne”	akcje	lub	prowadzi	podobne	operacje	–	albo	spekuluje,	albo	uprawia
hazard.	Spekulacja	zawsze	jest	fascynująca,	i	traktowana	jak	zabawa,	przynosi	wiele
radości.	Jeśli	chcesz	spróbować	szczęścia,	wyodrębnij	część	kapitału	–	im	mniejszą,
tym	lepiej	–	tworząc	osobny	fundusz	przeznaczony	na	ten	cel.	Nigdy	nie	powiększaj
tego	konta	tylko	dlatego,	że	ceny	giełdowe	idą	w	górę	i	zyski	rosną	(jest	to
odpowiedni	moment,	aby	zastanowić	się	nad	wycofaniem	pieniędzy	z	funduszu
spekulacyjnego).	Nigdy	nie	łącz	operacji	spekulacyjnych	i	inwestycyjnych	na	tym
samym	rachunku,	ani	nawet	w	myślach.
Wyniki,	jakich	może	oczekiwać	inwestor	defensywny
Zdefiniowaliśmy	już	inwestora	defensywnego	jako	osobę	zainteresowaną	głównie
bezpieczeństwem	i	wolnością	od	zmartwień.	Jaki	kierunek	postępowania	powinien
przyjąć	i	jakich	zysków	może	oczekiwać	w	„typowych	warunkach”	(jeśli	takie
rzeczywiście	istnieją)?	Aby	odpowiedzieć	na	te	pytania,	najpierw	zastanowimy	się,
co	na	ten	temat	pisaliśmy	siedem	lat	temu,	a	potem	nad	istotnymi	zmianami,	jakie	od
tego	czasu	nastąpiły	w	podstawowych	czynnikach	kierujących	prognozowanymi
zyskami	z	inwestycji,	i	wreszcie	nad	tym,	co	powinniśmy	robić	i	czego	oczekiwać
w	warunkach	obecnych	(początek	1972	roku).
1.	Co	mówiliśmy	sześć	lat	temu