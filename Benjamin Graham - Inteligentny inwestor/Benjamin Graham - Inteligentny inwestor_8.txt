Wyniki,	jakich	może	oczekiwać	inwestor	agresywny
Oczywiście,	nasz	przedsiębiorczy	nabywca	papierów	wartościowych,	pragnie
i	oczekuje	lepszych	wyników,	niż	jego	defensywny	–	albo	pasywny	–	kolega.	Przede
wszystkim	jednak	musi	się	postarać,	aby	nie	okazały	się	gorsze.	To	żadna	sztuka
wnieść	na	Wall	Street	dużo	energii,	pracy	analitycznej	czy	wrodzonych	talentów,
i	w	efekcie	osiągnąć	straty	zamiast	zysków.	Wtedy	te	przymioty	inwestora,	jeśli	są
niewłaściwie	wykorzystane,	niczym	się	nie	różnią	od	wad.	Tak	więc,	dla
przedsiębiorczego	inwestora,	najważniejsze	jest	jasne	ustalenie	od	samego
początku,	które	kierunki	działania	stwarzają	szansę	realnego	sukcesu,	a	które	nie.
Rozważmy	najpierw	kilka	metod	inwestycyjnych,	stosowanych	najczęściej	przez
inwestorów	i	spekulantów,	pragnących	osiągnąć	ponadprzeciętne	zyski:
1.	
TRANSAKCJE	W	REAKCJI	NA	SYTUACJĘ	GIEŁDOWĄ.
	Oznacza	to	zwykle,	że	inwestor
kupuje	akcje,	gdy	rynek	zaczyna	zwyżkować,	a	sprzedaje	je,	gdy	zaczyna	spadać.
Przeważnie	wybiera	akcje,	które	„zachowują	się”	lepiej	niż	średnia	rynkowa.	Pewna
niewielka	liczba	profesjonalnych	inwestorów	często	stosuje	krótką	sprzedaż.	Polega
to	na	sprzedaży	akcji,	których	się	nie	posiada,	lecz	pożycza,	według	ustalonego
mechanizmu	giełdowego.	Postępowanie	to	ma	na	celu	wykorzystanie	późniejszego
spadku	cen	tych	akcji,	gdyż	można	je	wtedy	odkupić	po	cenie	niższej,	niż	zostały
sprzedane	(jak	dowiadujemy	się	z	cytowanego	na	str.	19	artykułu	z	
Wall	Street
Journal
,	czasem	nawet	„drobni	inwestorzy”	–	precz	z	tym	terminem!	–	próbują
nieumiejętnie	grać	na	krótką	sprzedaż).
2.	
SELEKTYWNOŚĆ	KRÓTKOTERMINOWA.
	Oznacza	to	kupowanie	akcji	spółek,	które
wykazują	–	lub	można	się	spodziewać,	że	wykażą	–	zwiększone	zyski.	Albo	istnieje
szansa,	że	będą	zachowywać	się	w	inny	korzystny	sposób.
3.	
SELEKTYWNOŚĆ	DŁUGOTERMINOWA.
	W	tym	wypadku	bierze	się	pod	uwagę
znakomity	dotychczasowy	wzrost,	który	–	zgodnie	z	założeniem	–	powinien
utrzymać	się	w	przyszłości.	Czasami	„inwestor”	wybiera	też	spółki,	których	wyniki
dotąd	nie	były	imponujące,	lecz	z	jakichś	powodów	mają	ujawnić	swój	potencjał
później	(często	chodzi	tu	o	przedsiębiorstwa	z	branż	zaawansowanych
technologicznie,	np.	elektronicznej,	farmakologicznej	lub	komputerowej	–
opracowujących	nowe	procesy	czy	produkty,	które	zapowiadają	się	szczególnie
obiecująco).
Prezentowaliśmy	już	naszą	negatywną	opinię	w	sprawie	ogólnych	szans	na	sukces
inwestora,	podejmującego	tego	typu	działania.	Pierwszej	kategorii	nie	uznaliśmy	za
inwestowanie,	zarówno	ze	względów	teoretycznych,	jak	i	praktycznych.	Obrót
akcjami	nie	jest	operacją,	„która	dzięki	starannej	analizie	obiecuje	bezpieczeństwozaangażowanej	kwoty	oraz	zadowalającą	rentowność”.	Więcej	na	ten	temat
w	jednym	z	dalszych	rozdziałów
29
.
Inwestor,	starając	się	dobierać	akcje	najlepiej	rokujące	na	bliższą	lub	dalszą
przyszłość,	napotyka	dwa	rodzaje	przeszkód.	Pierwsze	dotyczą	ludzkiej	omylności,
a	drugie	natury	konkurencji,	w	której	bierze	udział.	Może	się	mylić	co	do
przyszłości.	A	nawet	jeśli	się	nie	myli,	to	cena	mogła	dopasować	się	do	jego
oczekiwań	już	w	danej	chwili.	Jeżeli	chodzi	o	selektywność	krótkoterminową,	to	na
Wall	Street	wyniki	firmy	za	rok	bieżący	są	powszechnie	znane,	a	wyniki
przyszłoroczne,	w	tym	zakresie,	w	jakim	da	się	je	przewidywać,	również	podlegają
starannej	analizie.	Tak	więc,	zapewne,	jeśli	inwestor	wybiera	akcje	głównie	na
podstawie	świetnych	wyników	bieżących	albo	na	podstawie	wyników
przyszłorocznych,	które	mają	być	znakomite,	przekona	się,	że	inni	zrobili	to	samo,
z	tych	samych	powodów.
Z	podobnymi	problemami	spotyka	się,	jeśli	wybiera	akcje	z	uwagi	na
perspektywy	
długoterminowe
.	Prezentowana	na	przykładzie	linii	lotniczych,
przedstawiona	na	str.	18,	możliwość	popełnienia	błędu	w	prognozach,	jest
niewątpliwie	większa	niż	wtedy,	gdy	mamy	do	czynienia	z	zyskami
krótkoterminowymi.	Ponieważ	w	tego	rodzaju	przewidywaniach	eksperci	często
popełniają	błędy,	teoretycznie	istnieje	szansa,	że	inwestor	odniesie	wielkie
korzyści,	jeśli	jego	własne	przewidywania	będą	poprawne,	a	ogólne	przewidywania
na	Wall	Street	okażą	się	mylne.	Ale	to	tylko	teoria.	Bo	ilu	przedsiębiorczych
inwestorów	ma	dar	jasnowidzenia	czy	prorokowania,	który	pomoże	im	pokonać
profesjonalnych	analityków,	w	ich	ulubionej	grze	w	szacowanie	długoterminowych
zysków?
To	prowadzi	do	logicznych,	choć	nieco	kłopotliwych	wniosków.	Aby	inwestor
miał	szanse	na	wyniki	lepsze	od	przeciętnych,	musi	stosować	politykę	rzetelną
i	obiecującą,	niepopularną	na	Wall	Street.
Czy	istnieje	taka	polityka?	Z	teoretycznego	punktu	widzenia	odpowiedź	znów
będzie	twierdząca.	Są	powody	do	przypuszczeń,	że	będzie	twierdząca	również
w	praktyce.	Każdy	wie,	że	czasami	spekulacyjne	ruchy	odbiegają	zbyt	daleko
w	jednym,	czy	w	drugim	kierunku.	Dotyczy	to	ogółu	giełdy,	ale	także
poszczególnych	akcji.	Co	więcej,	akcje	jakiejś	spółki	mogą	być
niedowartościowane	ze	względu	na	brak	zainteresowania	lub	jakiś	panujący
powszechnie	nieuzasadniony	przesąd.	Możemy	posunąć	się	dalej	i	stwierdzić,	że
zadziwiająco	dużą	część	operacji	na	akcjach	prowadzą	ludzie	–	oględnie	mówiąc	–
nie	znający	się	na	rzeczy.	W	książce	tej	wskażemy	liczne	przykłady	rozbieżności
między	ceną	a	wartością.	Wydaje	się	zatem,	że	inteligentny	człowiek,	z	głową	do
liczb,	powinien	na	Wall	Street	obłowić	się	na	głupocie	innych	ludzi.	Ale	to	nie	takie
proste.	Kupowanie	lekceważonych,	a	tym	samym	niedowartościowanych	akcji,
w	celu	osiągnięcia	zysku,	jest	na	ogół	długotrwałym	przedsięwzięciem,	którewystawia	cierpliwość	inwestora	na	poważną	próbę.	Natomiast	gra	na	krótką
sprzedaż	akcjami	zbyt	popularnymi,	i	dlatego	przewartościowanymi,	może	okazać
się	sprawdzianem	nie	tylko	odwagi	i	wytrwałości,	ale	także	zasobności	portfela
30
.
Zasada	jest	zdrowa,	możliwa	do	skutecznego	zastosowania,	ale	z	pewnością	nie	jest
to	sztuka	łatwa	do	opanowania.
Istnieje	również	dość	duża	liczba	„specyficznych	sytuacji”,	które	pozwalają	–
przy	minimalnym	ryzyku	ogólnym	–	liczyć	na	wiele	lat	przyzwoitych	zysków	rzędu
20%	lub	więcej,	jeśli	tylko	inwestor	dobrze	orientuje	się	w	danej	kwestii.	Chodzi	tu
o	arbitraż	między	spółkami	giełdowymi,	wypłaty	z	okazji	likwidacji	spółki	albo
wprowadzanie	różnego	rodzaju	asekuracji	oraz	gwarancji.	Najbardziej	typowym
przypadkiem	jest	projekt	fuzji	lub	przejęcia	jednej	spółki	przez	drugą.	Wtedy
można	otrzymać	za	dane	akcje	znacznie	więcej,	niż	wynosi	ich	cena,	w	dniu
ogłoszenia	operacji.	W	ostatnich	latach	liczba	takich	transakcji	znacznie	wzrosła,
toteż	dla	wtajemniczonych	był	to	zapewne	okres	bardzo	dużych	zysków.	Ale
wzrastająca	liczba	ogłaszanych	fuzji	powoduje	coraz	więcej	utrudnień	stawianych
takim	operacjom,	a	zatem,	w	efekcie,	często	nie	dochodzą	one	do	skutku.	Tak	więc,
te	niegdyś	pewne	transakcje,	wielu	osobom	przyniosły	straty.	Być	może	również
ogólna	stopa	osiąganych	z	nich	zysków	zmniejszyła	się,	z	powodu	zbyt	dużej
konkurencji
31
.
Malejąca	dochodowość	tych	specyficznych	sytuacji	wydaje	się	przejawem
pewnego	rodzaju	autodestruktywnego	procesu	–	związanego	z	prawem	malejących
zysków	–	który	ujawnił	się	po	wydaniu	tej	książki.	W	1949	roku	mogliśmy
przedstawić	analizę	fluktuacji	giełdy	z	75	minionych	lat.	Taka	analiza	pozwoliła
wypracować,	oparty	na	zyskach	i	bieżących	stopach	odsetkowych,	wzór	na	ustalenie
poziomu	cen	zakupu	akcji	z	DJIA	(poniżej	wartości	„środkowej”),	oraz	sprzedaży
(powyżej	tej	wartości).	Mogliśmy	zastosować	słynną	maksymę	Rothschildów:
„kupuj	tanio,	sprzedawaj	drogo”
32
.	Ma	ona	tę	zaletę,	że	odwodzi	inwestora	od
zgubnego,	choć	powszechnego	na	Wall	Street,	powiedzenia,	w	myśl	którego	trzeba
kupować	akcje,	ponieważ	drożeją,	a	sprzedawać,	ponieważ	tanieją.	Niestety,	po	roku
1949,	reguła	ta	przestała	się	sprawdzać.	Drugą	ilustrację	tego	autodestruktywnego
procesu	stanowi	słynna,	dotycząca	ruchów	giełdowych	„Teoria	Dowa”,	która
znakomicie	sprawdzała	się	w	latach	1897-1933,	ale	od	1934	jej	skuteczność	budzi
wiele	wątpliwości.
I	wreszcie	trzeci	przykład	wspaniałych	możliwości,	które	ostatnio	przestały
istnieć.	Spora	część	naszych	operacji	na	Wall	Street	polegała	na	zakupach
okazyjnych,	które	łatwo	było	zidentyfikować,	ponieważ	sprzedawano	je	poniżej
wartości	aktywów	bieżących	(kapitału	obrotowego),	nie	licząc	środków	trwałych
oraz	innych	aktywów,	i	po	potrąceniu	wszystkich	zobowiązań.	Było	jasne,	że
sprzedawano	te	akcje	po	cenie	niższej	od	wartości	spółki,	która	przecież	była
przedsiębiorstwem	prywatnym.	Żaden	właściciel,	ani	większościowy	udziałowiec,nawet	nie	powinien	myśleć	o	sprzedawaniu	własności	po	tak	śmiesznie	niskiej
cenie.	Ale,	o	dziwo,	nietrudno	było	znaleźć	podobne	okazje.	W	1957	roku
opublikowano	listę	niemal	200	takich	akcji,	dostępnych	na	rynku.	Wszystkie	te
okazje	były,	w	ten	czy	inny	sposób	zyskowne,	i	osiągały	lepsze	średnie	wyniki
roczne	niż	większość	innych	inwestycji.	Ale	w	kolejnym	dziesięcioleciu	również
i	one	praktycznie	zniknęły	z	giełdy,	a	wraz	z	nimi	pole	do	popisu	dla	przebiegłego
i	skutecznego	inwestora.	Jednak,	przy	niskich	cenach	1970	roku,	znów	pojawiła	się
wyraźna	liczba	akcji	wycenianych	poniżej	kapitału	obrotowego.	I	pod	koniec	roku,
mimo	znacznej	poprawy	koniunktury	rynkowej,	było	ich	jeszcze	na	tyle	dużo,	aby
można	z	nich	utworzyć	pełnowymiarowy	portfel.
W	dzisiejszych	warunkach	przedsiębiorczy	inwestor	nadal	ma	szanse	na
osiągnięcie	wyników	wyższych	niż	przeciętne.	Ogromna	lista	zbywalnych	papierów
wartościowych	musi	zawierać	sporo	takich,	które	według	logicznych	i	godnych
zaufania	Standard	&	Poor's,	można	ocenić	jako	niedowartościowane.	Powinny	one
przynieść,	średnio,	bardziej	zadowalające	zyski	niż	akcje	z	DJIA,	czy	inne
reprezentatywne	papiery.	Jednak,	naszym	zdaniem,	wysiłek	wkładany	przez
inwestora	w	ich	poszukiwanie,	opłaca	się	tylko	wtedy,	gdy	istnieje	nadzieja	na
zwiększenie	przeciętnej	rocznej	stopy	zwrotu	zawartej	w	portfelu	akcji	o	około	5%
przed	opodatkowaniem.	Na	użytek	aktywnego	inwestora	spróbujemy	wypracować
kilka	metod	doboru	takich	akcji.KOMENTARZ	DO	ROZDZIAŁU	1
Wszystkie	ludzkie	nieszczęścia	biorą	się	z	jednego	powodu	–	z	nieumiejętności	spokojnego	usiedzenia	we
własnym	pokoju.
Blaise	Pascal
Jak	myślisz,	dlaczego	maklerzy	na	parkiecie	New	York	Stock	Exchange,
niezależnie	od	sytuacji	giełdowej	zawsze	cieszą	się	dzwonkiem	kończącym	sesję?
Ponieważ,	gdy	ty	prowadzisz	operacje,	oni	zarabiają	pieniądze	–	niezależnie	od
tego,	czy	ty	zarabiasz,	czy	tracisz.	Jeśli	spekulujesz	zamiast	inwestować,
ograniczasz	swoje	szanse	na	zgromadzenie	bogactwa.
Nie	może	być	precyzyjniejszej	definicji	inwestowania	niż	ta,	którą	podał
Graham:	„Operacja	inwestycyjna	to	taka,	która	dzięki	starannej	analizie	obiecuje
bezpieczeństwo	oraz	zadowalającą	rentowność	zaangażowanej	kwoty.	Operacje	nie
spełniające	tych	wymogów	są	spekulacjami”.
33
	Zwróćmy	uwagę,	że	według
Grahama,	na	inwestowanie	składają	się	trzy	równie	ważne	czynniki:
•	zanim	kupisz	akcje,	musisz	starannie	przeanalizować	firmę	i	zbadać	solidność
prowadzonej	przez	nią	działalności,
•	musisz	świadomie	zabezpieczać	się	przed	poważnymi	stratami,
•	musisz	starać	się	o	uzyskiwanie	„zadowalających”	a	nie	nadzwyczajnych
wyników.
Inwestor	kalkuluje	wartość	akcji	na	podstawie	prowadzonej	przez	spółkę
działalności	gospodarczej.	Natomiast	spekulant	zakłada,	że	cena	akcji	pójdzie
w	górę,	bo	ktoś	inny	będzie	chciał	za	nie	więcej	zapłacić.	Jak	kiedyś	stwierdził
Graham,	inwestor	ocenia	cenę	rynkową	„zgodnie	z	ustalonymi	standardami
bezpieczeństwa	i	wyceny”,	a	spekulant	„opiera	swoje	standardy	wartości	na	cenie
rynkowej”.
34
	Spekulant	traktuje	bezustanny	napływ	notowań	jak	tlen	–	umiera,	jeśli
jest	go	pozbawiony.	Dla	inwestora,	jak	twierdzi	Graham,	„notowania”	liczą	się
mniej.	Graham	nalega,	aby	inwestować	w	akcje	tylko	wtedy,	jeśli	czujesz	się	w	ich
posiadaniu	dobrze,	nawet	gdy	nie	znasz	ich	bieżącej	ceny.
35
Spekulacje	giełdowe,	podobnie	jak	gra	w	kasynie	albo	na	wyścigach	konnych,
bywają	ekscytujące	i	mogą	przynosić	dochody	(jeśli	akurat	dopisze	ci	szczęście).
Ale	jest	to	najgorszy	ze	sposobów	gromadzenia	bogactwa,	ponieważ	na	Wall	Street