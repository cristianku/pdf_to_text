przekraczała	znacząco	sumę	wszystkich	innych	inwestycji,	zrealizowanych	w	ciągu
20	lat	szeroko	zakrojonej	działalności	obu	wspólników,	włączając	w	to	mnóstwo
badań,	niekończących	się	rozważań	i	niezliczonych	indywidualnych	decyzji.
Czy	z	historii	tej	wynikają	jakieś	morały	dla	inteligentnych	inwestorów?	Ten
najbardziej	oczywisty	brzmi,	że	na	Wall	Street	istnieje	kilka	sposobów	zdobycia
i	utrzymania	pieniędzy.	Inny,	już	nie	tak	oczywisty	głosi,	że	uśmiech	losu,	albo
doskonale	wyważona	decyzja	(ale	czy	można	je	odróżnić?),	mogą	znaczyć	więcej,
niż	wysiłki	całego	życia.
1
	Jednak	oprócz	szczęścia,	czy	też	krytycznej	decyzji,
potrzebne	jest	zazwyczaj	zaplecze	w	postaci	przygotowania	i	ukształtowanych
zdolności.	Musisz	być	wystarczająco	przekonany	i	zorientowany,	a	wtedy	takie
możliwości	zapukają	akurat	do	twoich	drzwi.	Musisz	mieć	środki	oraz	zdolność
osądu	i	odwagę,	by	zrobić	z	nich	użytek.
Oczywiście,	nie	można	obiecać	tak	spektakularnego	doświadczenia	wszystkim
inteligentnym	inwestorom,	którzy	latami	będą	czujni	i	ostrożni.	Nie	mamy	zamiaru
na	koniec	przytaczać	słów	J.	J.	Raskoba,	z	których	naśmiewaliśmy	się	na	początku:
„Każdy	może	być	bogaty”.	Jednakże	na	finansowej	scenie	jest	pod	dostatkiem
interesujących	możliwości,	a	inteligentny	i	przedsiębiorczy	inwestor	powinien
umieć	znaleźć	i	przyjemność,	i	zysk.	Emocje	gwarantowane.KOMENTARZ	DO	POSŁOWIA
Sukces	inwestycji	wiąże	się	z	ryzykiem,	a	nie	jego	unikaniem.	Na	pierwszy	rzut
oka,	kiedy	uświadomisz	sobie,	że	Graham	zainwestował	25%	kapitału	w	akcje
jednego	tylko	rodzaju,	mógłbyś	pomyśleć,	że	lekkomyślnie	zaryzykował	pieniądze
swoich	inwestorów.	Później	jednak,	kiedy	dowiesz	się,	że	Graham	skrupulatnie
ustalił,	że	mógłby	upłynnić	akcje	GEIKO	za	co	najmniej	tyle,	ile	za	nie	zapłacił,
staje	się	jasne,	że	podejmowane	przez	niego	ryzyko	finansowe	było	bardzo	małe.
Musiał	mieć	jednak	ogromną	odwagę,	by	podjąć	psychologiczne	ryzyko,	stawiając
tak	wiele,	na	tak	mało	znane	akcje.
443
Dzisiejsze	gazety	pełne	są	przerażających	faktów	i	nierozstrzygniętych	wyzwań:
schyłek	rynku	byka	w	latach	90.,	spowolnienie	rozwoju	ekonomicznego,
przestępstwa	finansowe	oraz	widmo	terroryzmu	i	wojny.	„Inwestorzy	nie	lubią
niepewności”	–	recytuje	specjalista	od	strategii	rynkowej	w	telewizyjnym
programie	poświęconym	finansom	lub	w	gazecie	codziennej.	Ale	inwestorzy	nigdy
nie	lubili	niepewności	–	a	przecież	jest	to	najbardziej	fundamentalny	i	trwały
z	warunków	panujących	w	świecie	inwestycji.	Tak	zawsze	było	i	tak	zawsze	będzie.
Tak	naprawdę	„niepewność”	i	„inwestowanie”	są	synonimami.	W	rzeczywistym
świecie,	nikt	nie	może	być	przekonany,	że	jakiś	szczególny	moment	jest	najlepszy
na	zakup	akcji.	Bez	zbawiennej	ufności	w	przyszłość,	nikt	w	ogóle	nie	mógłby
inwestować.	Aby	być	inwestorem,	musisz	wierzyć	w	lepsze	jutro.
Będąc	najlepiej	wykształconym	z	inwestorów,	Graham	uwielbiał	dzieje	Ulissesa,
o	których	opowiada	Homer,	Alfred	Tennyson	i	Dante.	Będąc	już	w	podeszłym
wieku,	Graham	szczególnie	upodobał	sobie	tę	scenę	z	
Piekła	
Dantego,	w	której
Ulisses	opowiada,	jak	nakłaniał	swą	załogę	do	żeglugi	na	zachód,	w	stronę
nieznanych	wód,	położonych	za	słupami	Herkulesa:
„Bracia!	–	mówiłem	–	śród	hazardów	tyla
Zaszli	na	świata	przedwieczorne	skraje,
Skoro	wam	jeszcze	bodaj	jedna	chwila
W	zmysłów	czuwaniu	przed	śmiercią	zostaje,
Nie	żmudźcie	duszę	wydobyć	z	ciemnoty,
Za	słońcem	idąc	w	niemieszkalne	kraje.
Zważcie	plemienia	waszego	przymioty;
Nie	przeznaczono	wam	żyć	jak	zwierzęta,
Lecz	poszukiwać	i	wiedzy	i	cnoty”.
A	w	mej	gromadce	ta	lekka	zachętaTakie	pragnienie	podróży	zapali,
Że	się	w	porywie	na	nic	zapamięta.
Ku	wschodowi-śmy	rufę	obracali,
Prąc	skrzydła	wioseł	na	jazdę	szaloną	(…)
444
Inwestowanie	to	również	przygoda,	finansowa	przyszłość	jest	zawsze,	jak
niezbadany	kraj.	Kiedy	masz	Grahama	za	przewodnika,	twoja	życiowa	podróż
w	świat	inwestycji	będzie	bezpieczna,	pewna	i	ekscytująca.Dodatki
Warren	E.	Buffett
1.	Superinwestorzy	z	Graham-and-Doddsville
Nota	wydawcy:	Artykuł	jest	zapisem	wykładu	wygłoszonego	w	1984	roku	na
Columbia	University,	z	okazji	obchodów	15.	rocznicy	wydania	książki	„Security
Analysis”,	której	autorami	byli	Benjamin	Graham	i	David	L.	Dodd.	Opracowanie	to,
jako	pierwsze,	przedstawiało	idee	rozpowszechnione	później	przez	dzieło	„The
Intelligent	Investor”.	Wykład	Buffetta	to	fascynujący	zapis	tego,	jak	uczniowie
Grahama	zastosowali	jego	metody	do	osiągania	fenomenalnych	sukcesów	na	rynku
giełdowym.
Czy	podejście	Grahama	i	Dodda	do	analizy	giełdowej,	wyrażające	się	słowami
„szukaj	walorów	o	znaczącym	marginesie	bezpieczeństwa	w	odniesieniu	do	ceny”,
jest	ponadczasowe?	Wielu	profesorów	i	liczne	podręczniki	twierdzą	dzisiaj,	że	tak.
Utrzymują,	że	rynek	giełdowy	jest	wydajny,	co	oznacza,	że	ceny	akcji
odzwierciedlają	wszystko,	co	wiadomo	o	perspektywach	spółki	i	stanie	gospodarki.
Nie	ma	niedocenionych	akcji,	jak	twierdzą	teoretycy,	ponieważ	istnieją	zdolni
analitycy	giełdowi,	którzy	potrafią	wykorzystać	wszystkie	dostępne	informacje,	aby
zapewnić	niezawodne	i	odpowiednie	ceny.	Inwestorom,	którzy	zdają	się	rok	po	roku
triumfować	na	rynku,	dopisuje	szczęście.	„Jeśli	ceny	w	pełni	odzwierciedlają
dostępną	wiedzę,	to	ten	rodzaj	umiejętności	inwestycyjnych	zdaje	się	być
wykluczony”	–	pisze	jeden	ze	współczesnych	autorów	podręczników.
No	cóż,	być	może.	Chcę	jednak	zaprezentować	grupę	inwestorów,	którzy
regularnie	prześcigali	indeks	Standard	&	Poor's	500.	Hipoteza,	że	działo	się	to
przez	czysty	przypadek,	jest	warta	sprawdzenia.	Wszyscy	byli	mi	dobrze	znani,	jako
znakomici	inwestorzy	od	ponad	15	lat.	Gdybym	wybrał	przypadkowe	nazwiska,
radziłbym	wam	zakończyć	lekturę	w	tym	miejscu.
Dodam	również,	że	wszystkie	notowania	zostały	skontrolowane.	Poznałem	też
wielu	ludzi,	którzy	inwestowali	za	ich	pośrednictwem	i	otrzymywane	przez	nich	naprzestrzeni	lat	czeki,	pasują	do	tych	notowań.
Zanim	zaczniemy	nasz	sprawdzian,	chciałbym,	abyście	wyobrazili	sobie
ogólnokrajowe	zawody	w	rzucaniu	monetą.	Załóżmy,	że	jutro	rano	budzimy	225
mln	Amerykanów	i	każemy	im	założyć	się	o	dolara.	Wszyscy	wstają	o	wschodzie
słońca	i	obstawiają	rzut	monetą.	Kto	obstawi	prawidłowo,	wygrywa	1	dolara	od
tych,	którzy	obstawili	źle.	Każdego	dnia	przegrani	odpadają,	a	w	kolejnym	dniu
stawka	wzrasta	o	wszystkie	poprzednie	wygrane.	Po	10	dniach	i	10	rzutach,	będzie
w	Stanach	Zjednoczonych,	w	przybliżeniu,	220	000	ludzi,	którzy	prawidłowo
obstawili	wszystkie	rzuty.	Każdy	z	nich	wygra	niewiele	ponad	1000	dolarów.
Prawdopodobnie	zaczną	się	tym	teraz	trochę	chełpić,	bo	taka	jest	już	natura
ludzka.	Mogą	nawet	starać	się	być	skromni,	ale	na	przyjęciach	będą	zwierzać	się
atrakcyjnym	przedstawicielom	płci	przeciwnej,	jaka	jest	ich	technika,	i	jakie	mają
cudowne	rozeznanie	w	kwestii	rzutu	monetą.
Zakładając,	że	zwycięzcy	w	dalszym	ciągu	otrzymują	wygraną	od	pokonanych,
w	następnych	10	dniach	mamy	215	ludzi,	z	których	każdy	trafnie	obstawił	20
kolejnych	rzutów.	Dzięki	temu,	każdy	z	nich	zamienił	jednego	dolara	w	niewiele
ponad	milion	dolarów.	225	mln	dolarów	można	było	przegrać,	225	mln	można
było	wygrać.
Dopiero	teraz	zwycięzcy	naprawdę	stracą	głowę.	Prawdopodobnie	napiszą
książkę	pod	tytułem	
Jak	zamieniłem	dolara	w	milion	w	ciągu	20	dni,	pracując	co
rano	po	30	sekund
.	Co	gorsza,	całkiem	możliwe,	że	zaczną	jeździć	po	kraju
i	wygłaszać	seminaria	na	temat	wydajnego	rzutu	monetą,	uciszając	sceptycznych
profesorów:	„Jeśli	to	niewykonalne,	dlaczego	jest	nas	215?”.
W	końcu,	jakiś	profesor	ze	szkoły	biznesu	okaże	się	brutalny	i	powie	wprost,	że
gdyby	225	mln	orangutanów	poddać	identycznemu	eksperymentowi,	efekt	byłby
bardzo	podobny	–	215	zarozumiałych	małp	wygrywających	20	razy	pod	rząd.
Ja	będę	się	jednak	upierał,	że	w	moich	przykładach,	jest	inaczej.	Gdyby	wziąć
225	mln	orangutanów,	rozmieszczonych	tak	samo,	jak	populacja	Stanów
Zjednoczonych;	gdyby	po	20	dniach	zostało	z	nich	wyłonionych	215	zwycięzców,
i	gdyby	jeszcze	okazało	się,	że	40	z	nich	pochodzi	z	konkretnego	ZOO	w	Omaha,
można	by	przypuszczać,	że	o	coś	tu	jednak	chodzi.	Prawdopodobnie	należałoby
wtedy	pójść	do	ogrodu	zoologicznego	i	zapytać	dozorcę,	o	to,	jak	karmi
zwycięskie	orangutany,	czy	wykonują	jakieś	specjalne	ćwiczenia,	czy	czytają	jakieś
książki	itd.
Zatem,	jeśli	natrafilibyśmy	na	naprawdę	niezwykłe	skupiska	sukcesu,
chcielibyśmy	wiedzieć,	czy	można	wyodrębnić	jakieś	niezwykłe	cechy,	które	do
niego	doprowadziły.
Na	tym	opierają	się	badania	naukowe.	Gdybyśmy	spróbowali	poddać	analizie
przypadki	rzadkiej	odmiany	raka	–	powiedzmy,	1500	przypadków	rocznie	na
terenie	Stanów	Zjednoczonych	–	i	odkryli,	że	400	z	nich	miało	miejsce	w	małym